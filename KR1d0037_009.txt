# -*- mode: mandoku-view -*-
#+TITLE: 欽定儀禮義疏
#+DATE: 2018-03-31 09:03:05.074110
#+PROPERTY: ID KR1d0037
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷七
<pb:KR1d0037_WYG_009-1a>¶
欽定四庫全書¶
欽定儀禮義疏卷七¶
　鄉飲酒禮第四之二¶
主人降席自南方側降¶
　正義鄭氏康成曰不自北方由便賓介不從(賈疏側者特也)¶
　(賓介不從故言側)　敖氏繼公曰此降席自南方其義與介¶
　同¶
　案上降降席也下降降階也司正之作将使監酒非¶
　賓介所宜参故特降¶
<pb:KR1d0037_WYG_009-1b>¶
作相為司正司正禮辭許諾主人拜司正答拜主人升¶
復席(相息亮反下竝同)¶
　正義鄭氏康成曰作使也禮樂之正既成将留賓為¶
　有懈惰立司正以監之察儀法也拜拜其許　賈氏¶
　公彦曰上云一相迎於門外今将燕使為司正　敖¶
　氏繼公曰主人自作之者辟君禮也司正之職亦主¶
　於相爾乃更其名者禮異於上宜新之也自是以後¶
<pb:KR1d0037_WYG_009-2a>¶
　禮節凡五司正皆有事焉於此立之示留賓之意也¶
　謂之司正者以其正此飲酒之禮而名之　張氏飬¶
　浩曰正獻主於行禮行禮則有節旅酬主於和樂和¶
　樂則易流立司正以董之則不至於流矣¶
　案此時之司正即前此之相也其在鄉射又即繼此¶
　之司馬也相與司馬不言作獨司正則降階作之且¶
　拜其許者相徒贊主人之命司馬専掌一射之儀若¶
　司正則此日之與此禮者無貴賤卑尊皆将於彼乎¶
　受正焉夫是以重其選而異其禮也鄉飲酒義曰一¶
<pb:KR1d0037_WYG_009-2b>¶
　人揚觶乃立司正焉知其能和樂而不流也明日而¶
　息司正也以此鄉射禮主人再拜此亦當然¶
司正洗觶升自西階阼階上北面受命于主人主人曰¶
請安于賔司正告于賓賓禮辭許¶
　正義鄭氏康成曰為賓欲去留之告賓于西階上(賈疏)¶
　(鄉射云司正升自西階由楹内適阼階上北面受命于主人西階上北面請安于賓)　敖氏繼¶
　公曰司正縁主人意必欲安賓故受命于主人以安¶
<pb:KR1d0037_WYG_009-3a>¶
　之安賔而賓辭則是賓於此果有不安之心矣賓辭¶
　者以主人有㫖酒嘉肴己巳受賜為辭也執觶受命¶
　贊辭變於君¶
司正告於主人主人阼階上再拜賓西階上答拜司正¶
立于楹間以相拜皆揖復席¶
　正義鄭氏康成曰再拜拜賓許也司正既以賓許告¶
　主人遂立楹閒以相拜相謂贊主人及賓相拜之辭¶
　賓主人既拜揖就席　敖氏繼公曰楹閒東西節也¶
　宜於楹為少南凡拜皆有相之者經不悉見之¶
<pb:KR1d0037_WYG_009-3b>¶
　案司正于阼階上受命主人西階上告賓又于阼階¶
　上告主人還至中閒北面相拜盖距堂亷不逺鄉射¶
　禮先言司正相拜而後言賓主之拜於禮節次第尤¶
　明故注用之以釋此文¶
司正實觶降自西階階閒北面坐奠觶退共少立(共九勇反)¶
　正義鄭氏康成曰階閒北面東西節也共拱手也少¶
　立自正慎其位也　敖氏繼公曰奠觶不拜者獨行¶
<pb:KR1d0037_WYG_009-4a>¶
　禮則不象受觶之儀也不南面奠觶亦變於君禮退¶
　而少立以其位在是也燕與大射則其位少進亦異¶
　者也¶
　存疑鄭氏康成曰階閒其南北當中庭(賈疏鄉射云降自西階中)¶
　(庭北面坐奠觶)¶
　案云階閒則距階不甚逺士喪禮遂匠納車于階閒¶
　既祖婦人降即位于階閒士虞禮𩜹黍稷兩敦于階¶
　閒特牲禮執事之爼陳于階閒足以徴其非南北之¶
　中矣鄉射中庭北面盖與此異也¶
<pb:KR1d0037_WYG_009-4b>¶
坐取觶不祭遂飲卒觶興坐奠觶遂拜執觶興洗北面¶
坐奠觶于其所退立于觶南¶
　正義鄭氏康成曰洗觶奠之示潔敬也立于其南以¶
　察衆　賈氏公彦曰直洗不盥俗本有盥者誤　敖¶
　氏繼公曰坐取觶亦進坐取觶而反坐也不祭者變¶
　於獻酬也卒觶拜者宜謝主人也酒主人之物也主¶
　人不答拜者非與為禮則不敢當也主人請立司正¶
<pb:KR1d0037_WYG_009-5a>¶
　而司正乃實觶自飲者所以為識又欲因以虗觶識¶
　其位也洗觶奠之不敢苟也¶
　案司正之觶既以自表其位且示将以為罰觶也故¶
　取觶不祭而位於階閒取其賓主之適均也其卒觶¶
　也先飲以為酒令也故鄭重而拜之賓主不答者此¶
　觶非與賓主為禮也卒觶復洗而奠空觶者豫當酌¶
　以飲人也檀弓所載杜蕢之飲曠飲調并飲平公者¶
　其類也蕢復自飲而曰敢與知防則以防者司正之¶
　職已非司正故云然¶
<pb:KR1d0037_WYG_009-5b>¶
右立司正¶
¶
賓北面坐取爼西之觶阼階上北面酬主人主人降席¶
立于賓東¶
　正義鄭氏康成曰初起旅酬也旅酬同階禮殺(賈疏上正)¶
　(酬時不同階)　賈氏公彦曰爼西之觶謂前一人所舉觶¶
　奠于薦右者今為旅酬而舉之前主人酬賓奠于薦¶
　東者不舉故言爼西以别之　敖氏繼公曰爼西于¶
<pb:KR1d0037_WYG_009-6a>¶
　薦西為少南上經惟言奠觶于其所故此明之賓於¶
　一人所舉之觶亦取而遷之者以其代主人行禮故¶
　也¶
賓坐奠觶遂拜執觶興主人答拜不祭立飲不拜卒觶¶
不洗實觶東南面授主人¶
　正義鄭氏康成曰此所不者酬而禮殺也賓立飲卒¶
　觶因更酌以鄉主人将授　敖氏繼公曰不拜卒觶¶
　猶言不拜既爵也東南面於阼階上¶
　案鄉射禮東南面上有進字下無授主人三字¶
<pb:KR1d0037_WYG_009-6b>¶
主人阼階上拜賓少退主人受觶賓拜送于主人之西¶
賓揖復席¶
　正義鄭氏康成曰賓復席酬主人訖　敖氏繼公曰¶
　揖而復席禮之也¶
　案鄉射禮於受觶上亦云進於主賓之拜皆云北面¶
主人西階上酬介介降席自南方立于主人之西如賓¶
酬主人之禮主人揖復席¶
<pb:KR1d0037_WYG_009-7a>¶
　正義鄭氏康成曰其酌實觶西南面授介自此已下¶
　旅酬酌者亦如之(賈疏亦西南面授之以旅酬皆西階上故也)　朱子曰¶
　酬初皆北面但授觶時賓則東南面授主人主人則¶
　西南面授介已受之後即授者又還北面之位賓則¶
　拜送於主人之西主人則拜送於介之東下受介酬¶
　者介亦既授乃還北面拜送也¶
　案鄉射禮主人以觶適西階上¶
司正升相旅曰某子受酬受酬者降席¶
　正義鄭氏康成曰旅序也(賈疏旅衆也而言序者謂衆以次序相酬)於是¶
<pb:KR1d0037_WYG_009-7b>¶
　介酬衆賓衆賓又以次序相酬某者衆賓姓也同姓¶
　則以伯仲别之又同則以其字别之(賈疏某在子上故知是姓若單)¶
　(言某則是字)　賈氏公彦曰賓主及介旅酬不監以其習¶
　禮也　敖氏繼公曰相旅謂相旅酬之禮或言旅或¶
　言酬互見耳賓酬主人主人酬介司正不升則惟相¶
　之於下耳尊之也若有遵者則先衆賓酬之既則司¶
　正乃升¶
<pb:KR1d0037_WYG_009-8a>¶
　案賓介主人之酬司正不相疏本使能之意為説敖¶
　縁相拜之法為説兼之而義備矣¶
司正退立于序端東面¶
　正義鄭氏康成曰辟受酬者又便其贊上贊下也始¶
　升相西階西北面(賈疏西階西即衆受酬者立處)　敖氏繼公曰序¶
　端東面惟退而俟事之時則然自是以後於凡作受¶
　酬者則皆少違此位堂上者北面作之堂下者南面¶
　作之既則皆復此位也¶
　案序端視西階西為益西司正始升相得立於西階¶
<pb:KR1d0037_WYG_009-8b>¶
　西者以受酬者自介右也自此以後則衆受酬者受¶
　自左而西階西為受酬者之位矣故退立序端以辟¶
　之凡在堂上者司正作之則降席以就西階西之位¶
　在堂下者司正作之則升自西階以就西階西之位¶
受酬者自介右¶
　正義鄭氏康成曰由介東也(賈疏北面以東為右)尊介使不失¶
　故位　敖氏繼公曰受介酬者獨居其右與他受酬¶
<pb:KR1d0037_WYG_009-9a>¶
　者不同明介尊不與衆賓序也自介右則介當東南¶
　面酬之若遵者受介酬亦然¶
衆受酬者受自左(注今文無衆酬)¶
　正義鄭氏康成曰後将受酬者皆由西變於受介也¶
¶
賈氏公彦曰衆賓之内為首者一人自介右受之¶
¶
　自第二已下并堂下衆賓皆自左受之　敖氏繼公¶
　曰受自左賓黨受酬者之正位也¶
　案酬有主道而西為賓方其為介所酬者受於介右¶
　将使介仍居賓方也其受酬於為介所酬者已下則¶
<pb:KR1d0037_WYG_009-9b>¶
　受於酬者之左将使酬者得修主道也¶
拜興飲皆如賓酬主人之禮¶
　正義鄭氏康成曰嫌以下異也　敖氏繼公曰惟受¶
　酬者立於酬者之西及酬者既實觶進西南面為異¶
辯卒受者以觶降坐奠于篚司正降復位(辯音徧)¶
　正義鄭氏康成曰辯辯衆賓之在下者鄉射禮曰辯¶
　遂酬在下者皆升受酬于西階上位觶南之位　敖¶
<pb:KR1d0037_WYG_009-10a>¶
　氏繼公曰卒受者無所旅自飲於上乃降¶
　案酬之為義注曰勸酒也為酬賓言之也又曰周也¶
　為旅酬言之也旅酬之酬義主於周當主人酬賓時¶
　介遵皆未及獻無行酬之法故不盡主人之歡奠之¶
　而不舉至獻禮既畢一人舉觶乃體主人均恵之意¶
　而行之以至於辯辯者周也¶
¶
右旅酬¶
¶
使二人舉觶于賓介洗升實觶于西階上皆坐奠觶遂¶
拜執觶興賓介席末答拜皆坐祭遂飲卒觶興坐奠觶¶
<pb:KR1d0037_WYG_009-10b>¶
遂拜執觶興賓介席末答拜(敖云于西階上于字衍)¶
　正義鄭氏康成曰二人主人之贊者燕禮曰媵爵者¶
　立于洗南西面北上序進盥洗　李氏如圭曰二人¶
　舉觶為無&KR0555;爵始也　賈氏公彦曰答拜賓南面介¶
　東面　敖氏繼公曰亦代主人行事也至是乃併舉¶
　觶于介者異之也¶
　案以燕禮媵爵之儀推之其實觶也亦當序進亦由¶
<pb:KR1d0037_WYG_009-11a>¶
　楹北其舉于賓者先酌舉于介者後酌乃之西階上¶
　先酌者在右後酌者在左北面乃坐奠觶鄉射禮舉¶
　觶者奠觶北面¶
　存疑鄭氏康成曰若有大夫則舉觶于賓與大夫¶
　辨正敖氏繼公曰言賓介者明雖有大夫猶及介¶
　案飲酒主於賓其次介故一人舉觶惟于賓至二人¶
　舉觶始兼及介雖有遵者不宜先之也鄉射禮舉觶¶
　于賓與大夫者以無介耳下文降席徹爼其序皆賓¶
　先於主人介先於遵者則此之舉觶于賓介當以敖¶
<pb:KR1d0037_WYG_009-11b>¶
　氏之説為正¶
逆降洗升實觶皆立于西階上賓介皆拜¶
　正義敖氏繼公曰鄉射禮立于西階上北面東上¶
　鄭氏康成曰于席末拜¶
　案逆降謂先升者後降猶昏禮言七者逆退也燕禮¶
　媵爵者序于尊所以降拜于阼階下故曰交于楹北¶
　降是序降也此臣禮逆降所以變于君也司正既洗¶
<pb:KR1d0037_WYG_009-12a>¶
　觶而後升自西階此亦先洗後升與一人舉觶者同¶
　以其皆用下篚之觶故也¶
皆進薦西奠之賓辭坐取觶以興介則薦南奠之介坐¶
受以興退皆拜送降賓介奠于其所(注今文曰賓受)¶
　正義賈氏公彦曰皆進者一人之賓所一人之介所¶
¶
鄭氏康成曰賓言取介言受尊卑異文　敖氏繼¶
¶
　公曰賓云取介云受錯綜以見其同也介亦辭文不¶
　具耳鄉射禮賓與大夫辭介宜與彼大夫同也奠于¶
　其所者賓則少南而當爼西介則少東而當爼南如¶
<pb:KR1d0037_WYG_009-12b>¶
　於一人舉觶者之為也既奠于其所則興不言者亦¶
　文不具耳鄉射禮賓大夫坐反奠于其所興舉觶者¶
　賓介未奠而降變於上禮¶
　案鄉射禮薦西之奠言坐奠拜送之退言反位此文¶
　畧也¶
¶
右二人舉觶¶
¶
¶
總論敖氏繼公曰此條有與一人舉觶之儀相類¶
¶
<pb:KR1d0037_WYG_009-13a>¶
¶
者其説已見於上¶
¶
司正升自西階受命于主人主人曰請坐于賓賓辭以¶
爼¶
　正義鄭氏康成曰至此盛禮俱成賓主百拜(賈疏樂記文)¶
　强有力者猶倦焉(賈疏聘義文)張而不弛弛而不張非文¶
　武之道(賈疏雜記文)請坐者将以賓燕盡殷勤也爼肴之¶
　貴者辭之者不敢以禮殺當貴者　賈氏公彦曰自¶
　此以上皆立行禮人皆勞倦故請坐于賓鄉射司正¶
　升自西階阼階上受命于主人適西階上北面請坐¶
<pb:KR1d0037_WYG_009-13b>¶
　于賓此亦同云主人曰請坐于賓亦是使司正𫝊語¶
　于賓也　敖氏繼公曰坐謂燕坐而飲也辭以爼者¶
　以爼辭其請坐之命謂爼在此不敢坐也爼肴之貴¶
　者燕坐則禮殺矣當俎而燕坐是褻之也司正于是¶
　又反命于主人¶
主人請徹俎賓許¶
　正義鄭氏康成曰亦司正𫝊請告之　敖氏繼公曰¶
<pb:KR1d0037_WYG_009-14a>¶
　賓曏者辭以俎今主人請徹俎而賓許之是許其坐¶
　矣¶
　案請者請于主人告者告於賓¶
司正降階前命弟子俟徹俎¶
　正義鄭氏康成曰西階前也弟子賓之少者俎者主¶
　人之贊者設之今賓辭之使其黨俟徹順賓意也¶
　敖氏繼公曰俟徹俎者俟尊者徹乃受之也¶
司正升立于序端¶
　正義鄭氏康成曰待事(賈疏司正命弟子徹俎即升立于序端弟子尚未徹俎故)¶
<pb:KR1d0037_WYG_009-14b>¶
　(云待事)¶
賓降席北面主人降席阼階上北面介降席西階上北¶
面遵者降席席東南面(遵将氲反注今文遵為僎或為全)¶
　正義鄭氏康成曰皆立相須徹俎也遵者謂此鄉之¶
　人仕至大夫主人所榮而遵法者也或有無来不来¶
　用時事耳　敖氏繼公曰賓北面于俎南以當先取¶
　俎也主人介遵皆近其席而立俟取俎之節也遵者¶
<pb:KR1d0037_WYG_009-15a>¶
　乃此鄉之人仕至公卿大夫主人請之来與此㑹者¶
　也遵者席西上降席而立于席東便也¶
　案鄉射禮主人降席自南方賓及大夫皆不言所自¶
　以上啐酒之降決之則賓降席自西方以席東南面¶
　之文決之則大夫降席自東方主人必左還賓介必¶
　右還而後鄉其席諸公大夫謂之遵者以其爵崇徳¶
　備可為鄉人所遵法故請之以為矜式焉¶
賓取俎還授司正司正以降賓從之主人取俎還授弟¶
子弟子以降自西階主人降自阼階介取俎還授弟子¶
<pb:KR1d0037_WYG_009-15b>¶
弟子以降介從之若有諸公大夫則使人受俎如賓禮¶
衆賓皆降(還音旋下同)¶
　正義鄭氏康成曰取俎者皆鄉其席既授弟子皆降¶
　衆賓從降亦為将燕　賈氏公彦曰鄉席取爼還轉¶
　授之故經皆言還　敖氏繼公曰北面取俎還南面¶
　授司正必言還者明就而受之司正受賓俎者賓尊¶
　宜異之此取俎與升受俎者皆以先者既降為節主¶
<pb:KR1d0037_WYG_009-16a>¶
　人介取俎不言所鄉如賓可知主人之俎乃以降自¶
　西階者辟君禮也人亦謂弟子鄉射禮大夫取俎還¶
　授弟子是也主人降立于阼階東賓降立于西階西¶
　介在賓南大夫在介南衆賓又在大夫南少退¶
　案衆賓無俎亦降者鄉射注曰從降亦為将燕是也¶
　其位則鄉射禮曰立于大夫之南少退北上¶
¶
右徹俎¶
¶
説屨揖譲如初升坐(説吐活反注今文説為税)¶
　正義鄭氏康成曰説屨者為燕當坐也必説於下者¶
<pb:KR1d0037_WYG_009-16b>¶
　屨賤不空居堂説屨主人先左賓先右　孔氏穎逹¶
　曰以前皆立而行禮至此徹俎之後乃説屨升堂坐¶
　也　賈氏公彦曰曲禮上於東階則先右足上於西¶
　階則先左足注云相鄉敬也玉藻著屨之法坐左納¶
　右坐右納左今説之北面鄉階主人先左賓先右亦¶
　取近於相鄉也　敖氏繼公曰説屨者各於其階側¶
　北面賓黨之屨亦北上坐於堂而説屨於上者惟尊¶
<pb:KR1d0037_WYG_009-17a>¶
　長則然此賓主人其尊相敵故皆説於下揖譲者主¶
　人與賓一揖一譲也賓則厭介介厭大夫大夫厭衆¶
　賓以次而升¶
　通論賈氏公彦曰少儀云排闔説屨於户内一人而¶
　已矣彼在室則尊者説屨在户内其餘説於户外若¶
　在堂亦尊者説屨在堂餘説於堂下是以燕禮大射¶
　臣皆説於階下公不見説屨之文則公舄在堂矣飲¶
　射行敵禮故皆説於堂下¶
<pb:KR1d0037_WYG_009-17b>¶
右説屨升坐¶
¶
乃羞¶
　正義鄭氏康成曰設啗其以案酒也羞進也所進者¶
　狗胾醢也(敖氏繼公曰特牲少牢之庻羞皆以其牲肉為胾又有醢知此禮當放之也)鄉¶
　設骨體所以致敬今進羞所以盡愛敬之愛之所以¶
　厚賢也　賈氏公彦曰記云其牲狗禮記又云庻羞¶
　不踰牲則所羞者狗胾也醢是舊作之物諸經又不¶
　見以狗作醢則醢當兼有餘牲　敖氏繼公曰羞者¶
<pb:KR1d0037_WYG_009-18a>¶
　進庻羞於凡有薦者也此時衆賓亦當祭薦文不具¶
　耳¶
無算爵¶
　正義鄭氏康成曰算數也賓主燕飲爵行無數醉而¶
　止也鄉射禮曰使二人舉觶于賓與大夫又曰執觶¶
　者洗升實觶反奠于賓與大夫皆是　楊氏復曰此¶
　禮無算爵其文畧注引鄉射以釋之案鄉射無算爵¶
　賓與大夫不興取奠觶飲卒觶不拜執觶者受觶遂¶
　實之賓觶以之主人大夫之觶衆賓長受而錯皆不¶
<pb:KR1d0037_WYG_009-18b>¶
　拜注云錯者實主人之觶以之次賓實賓長之觶以¶
　之次大夫也此禮亦同但鄉射無介此禮有介當實¶
　賓之觶以之主人實主人之觶以之介及其交錯而¶
　行也當實主人之觶以之衆賓長實介之觶以之次¶
　大夫又實衆賓長之觶以之第三位次大夫實次大¶
　夫之觶以之第二位次賓長如此交錯以辯卒受者¶
　興以旅在下者于西階上及其辯也執觶者洗升實¶
<pb:KR1d0037_WYG_009-19a>¶
　觶反奠于賓與大夫所以復奠之者燕以飲酒為歡¶
　醉而止此所以為無算爵也　敖氏繼公曰無算爵¶
　者行其奠觶終而復始無定數也鄉射禮曰使二人¶
　舉觶于賓與大夫又曰執觶者洗升實觶反奠于賓¶
　與大夫此異于彼者舉觶及反奠不于大夫而于介¶
　耳其賓觶亦以之主人介觶則以之大夫其餘可以¶
　類推¶
　案此二觶之行楊氏推説頗備然以二人舉觶為於¶
　賓與大夫則循用注説與敖氏異二觶竝舉以之賓¶
<pb:KR1d0037_WYG_009-19b>¶
　介經有明文此有介鄕射無介所以異也當據經以¶
　敖氏之説為正¶
無算樂¶
　正義鄭氏康成曰燕樂亦無數或閒或合盡歡而止¶
　(賈疏如上閒歌用小雅合用二南)　敖氏繼公曰爵行則奏樂爵止¶
　則樂闋故爵無算樂亦無算歌與閒合所用未聞¶
　案鄕飲酒義飲酒之節朝不廢朝莫不廢夕則雖無¶
<pb:KR1d0037_WYG_009-20a>¶
　算知其不及於亂¶
¶
右無算爵¶
¶
賓出奏陔(陔古才反後記同)¶
　正義鄭氏衆曰若今時行禮於大學罷出以鼓陔為¶
　節　鄭氏康成曰陔陔夏也春官鐘師以鐘鼓奏九¶
　夏是奏陔夏則有鍾鼔矣鄉射禮曰賓興樂正命奏¶
　陔賓降及階陔作賓出衆賓皆出　敖氐繼公曰陔¶
　夏有聲無辭之樂金奏之一者也¶
　通論賈氏公彦曰杜子春云王出入奏王夏尸出入¶
<pb:KR1d0037_WYG_009-20b>¶
　奏肆夏牲出入奏昭夏四方賓來奏納夏臣有功奏¶
　章夏夫人祭奏齊夏族人侍奏族夏客醉而出奏陔¶
　夏公出入奏驁夏言以鐘鼓者庭中先擊鐘却擊鼔¶
　而奏此九夏也天子九夏俱作諸侯則不用王夏得¶
　奏肆夏以下大夫以下據此用陔夏其餘無文¶
　案經傳中言歌又言奏者則有詩篇若騶虞貍首采¶
　蘋采蘩是也言奏不言歌者則但如笙詩之類有其¶
<pb:KR1d0037_WYG_009-21a>¶
　譜而無詩篇九夏是也周官明言以鐘鼔奏九夏左¶
　傳亦曰金奏肆夏之三呂叔玉乃以肆夏為時邁樊¶
　遏為執競渠為思文夫執競歌成康矣豈其周公制¶
　禮而豫著成康之諡乎宜歐陽氏决破鄭箋而鄭樵¶
　斷以九夏為無辭也九夏之用其見於經傳者惟肆¶
　夏為最廣周官但言尸出入者以其命於大司樂者¶
　言也若納夏章夏齊夏族夏之用則經傳無文杜氏¶
　直以意為説耳¶
　存疑鄭氏康成曰鐘鼔者天子諸侯備用之大夫士¶
<pb:KR1d0037_WYG_009-21b>¶
　鼓而已蓋建於阼階之西南鼔¶
　案九夏謂之金奏以其有鐘也何獨於陔夏而無之¶
　無鐘則不成為夏注謂大夫士有鼔無鐘非也鐘磬¶
　縣於阼階之西則鼔當建於西階之東矣説見下記¶
主人送于門外再拜¶
　正義鄭氏康成曰門東西面拜也賓不荅拜　敖氏¶
　繼公曰再拜送賓也不拜送介殺於初賓主人以下¶
<pb:KR1d0037_WYG_009-22a>¶
　當屨而後出經文畧也　馬氏晞孟曰説屨升坐脩¶
　爵無數宜其醉矣而賔出主人拜送如禮蓋自始至¶
　終皆有節文此之謂安燕而不亂也¶
¶
右賓出¶
¶
賓若有遵者諸公大夫則旣一人舉觶乃入(遵將氲反)¶
　正義鄭氏康成曰不干主人正禮也(賈疏正禮謂主賓獻酌)遵¶
　者諸公大夫也謂之賓者同從外來耳大國有孤四¶
　命謂之公(賈疏周官典命文)　敖氏繼公曰此謂遵先俟於¶
　門外以一人既舉觶為入之節諸者不定之辭大夫¶
<pb:KR1d0037_WYG_009-22b>¶
　兼卿言也主人於遵者亦使人告之公大夫若皆來¶
　則同時入其入之節在一人舉觶之後於衆工未入¶
　之前乃於是言之者以其或有或無或來或否不定¶
　故也大國有孤其官或與天子之三公同名晉有大¶
　師大傅亦可見矣¶
　案若有遵者上云賓以其在賓黨也則主人亦使人¶
　豫戒之可見矣不召而來自無此理詳見鄉射禮¶
<pb:KR1d0037_WYG_009-23a>¶
　存異鄭氏康成曰孤一人言諸者容牧有三監(賈疏王制)¶
　(云天子使其大夫為三監監於方伯之國國三人彼是殷法故云容言容有異代之法)¶
　案注以公為大國之孤是也以經言諸因有三監之¶
　説而周無此法後人又或以寄公者當之説益濶矣¶
　統公卿大夫而言則諸者非一之稱也抑古之從大¶
　夫者雖已老不廢朝謁孔子吉月朝服而朝是也若¶
　然則大國之孤容有老於鄉者而與此禮亦事之所¶
　時有縁此而多生曲説不己末乎¶
席于賓東公三重大夫再重(重直容反)¶
<pb:KR1d0037_WYG_009-23b>¶
　正義鄭氏康成曰席此二者于賓東尊之不與鄉人¶
　齒也　賈氏公彦曰賓在户牖之閒酒尊又在户東¶
　席此二者又在酒尊之東云賓東者但繼賓而言耳¶
　三重再重猶言三領二領也　敖氏繼公曰席于賓¶
　東尊之不與正賓齒亦不加尊於其正賓也貴貴尊¶
　賢尚齒三者之義竝行而不悖於斯見之矣禮再命¶
　則不齒于鄉里若爵為大夫雖非再命猶不齒也三¶
<pb:KR1d0037_WYG_009-24a>¶
　重再重皆蒲筵緇布純也上下之席同物故不言加¶
　此重席亦兼卷而設之公三重大夫再重者以大夫¶
　宜異於士而公宜異於大夫也¶
　案黨正之飲再命齒於父族則有席於賓西者矣此¶
　賓賢能凡遵者皆席於東故曰賓東明不與賔齒與¶
　黨正之飲異也¶
公如大夫入主人降賓介降衆賓皆降復初位主人迎¶
揖讓升公升如賓禮辭一席使一人去之(去起呂反下同)¶
　正義敖氏繼公曰入謂入門左也主人迎遵者賓以¶
<pb:KR1d0037_WYG_009-24b>¶
　下皆降其意與上同迎不拜者别於賓介亦以其在¶
　門内也迎於門内而拜降等者之禮也公於主人為¶
　踰等乃後升者非正賓也升階正法客尊則先升如¶
　賓禮如其獻禮也辭一席不敢當也諸侯之加席與¶
　其下席而二此席雖非加而數則過於二故辭之而¶
　主人亦許而徹之也遵者辭席之節見鄉射禮　賈¶
　氏公彦曰賓厭介此公與大夫同入亦厭大夫位西¶
<pb:KR1d0037_WYG_009-25a>¶
　階下東面位　鄭氏康成曰主人迎之於門内也辭¶
　一席謙自同於大夫¶
　案公與大夫或兼有或只有其一故曰如不定之辭¶
　也¶
大夫則如介禮有諸公則辭加席委于席端主人不徹¶
無諸公則大夫辭加席主人對不去加席¶
　正義鄭氏康成曰加席上席也大夫席再重(賈疏此三重再)¶
　(重皆一種故云上席明無異也)　敖氏繼公曰如介禮亦如其獻禮¶
　耳若其酢則主人於公大夫一也鄉射禮大夫之酢¶
<pb:KR1d0037_WYG_009-25b>¶
　其儀與此介同諸公雖尊禮宜如之所以辟正賔也¶
　委卷而置之也席端席北端也不徹不使人徹之也¶
　主人對不許其辭也不去亦謂不使人去之也大夫¶
　辭加席謙也有諸公則大夫自委其加席者公惟再¶
　重已宜辟之主人不徹明其有為而為之非正禮無¶
　諸公則不去者士亦一重異爵者不可以無别也無¶
　諸公則大夫之席在尊東南面有諸公則席在主人¶
<pb:KR1d0037_WYG_009-26a>¶
　之北西面云辭加席委于席端則是凡辭席者皆近¶
　席為之也此重席乃云加席者但取其在上故爾非¶
　謂此席即加席也凡加席與其下席異物而長半之¶
　重席則否¶
　案此禮但重席耳而曰加席者以其有加於賓主之¶
　席也公三重席正也必辭一席者不欲有加於大夫¶
　也注謂謙自同於大夫是也公辭之而主人即去之¶
　者以雖去一席猶異於己之一重也大夫有諸公則¶
　辭加席者以公既辭一席則不可以同於公也敖氏¶
<pb:KR1d0037_WYG_009-26b>¶
　謂公惟再重巳宜辟之是也主人不徹而聼其自委¶
　者以徹之即同於己之一重也無諸公而大夫猶辭¶
　加席者不欲有加於賓也鄉射注謂謙不以己尊加¶
　賢者是也主人對而不去之者大夫再重席正也敖¶
　氏謂士亦一重不可以無别是也¶
　通論賈氏公彦曰公食大夫禮宰夫設筵加席几又¶
　記云司宫具几與蒲筵常緇布純加萑席尋𤣥帛純¶
<pb:KR1d0037_WYG_009-27a>¶
　又上大夫蒲筵加萑席其純皆如下大夫純彼禮異¶
　國之客有别席也燕禮司宮筵賓于户西東上無加¶
　席大射司宮設賓席于户西南面有加席¶
¶
右遵者之禮¶
¶
¶
案遵者獻酢之節詳於鄉射禮此不具者射義云¶
¶
¶
卿大夫之射也必先行鄉飲酒之禮二禮本同可¶
¶
¶
互攷也¶
¶
明日賓郷服以拜賜　注今文曰賔服郷服(朱子曰古經文無上服字今有之衍文也)¶
　正義鄭氏康成曰鄉服昨日飲酒之朝服也(賈疏知是朝服)¶
<pb:KR1d0037_WYG_009-27b>¶
　(者下記云朝服而謀賓介)拜賜拜恩恵　敖氏繼公曰鄉服鄉飲¶
　酒之服卽朝服也變朝言鄉見其與昨日同也拜賜¶
　拜謝其飲已之賜也介不拜賜者禮主於賓也凡拜¶
　賜者例不見¶
主人如賔服以拜辱¶
　正義鄭氏康成曰拜賔復自屈辱也鄉射禮曰賓朝¶
　服以拜賜于門外主人不見如賓服遂從之拜辱于¶
<pb:KR1d0037_WYG_009-28a>¶
　門外乃退　敖氏繼公曰辱拜賜之辱也主人徃拜¶
　賔辱者敵也凡尊卑不敵則不答拜賜之禮¶
¶
右拜賜拜辱¶
¶
主人釋服(注古文釋作舍)¶
　正義鄭氏康成曰釋朝服更服𤣥端也¶
　案釋服而息司正則息司正所服者必𤣥端也息司¶
　正宜降於正禮一等則正行鄉飲時朝服無疑矣唯¶
　其然故前而謀賓介後而拜賜拜辱皆一同於正行¶
　禮之朝服也下記云鄉朝服而謀賓介以經未著所¶
<pb:KR1d0037_WYG_009-28b>¶
　服故記之不别言飲酒之何服則朝服之不改也决¶
　矣或疑未仕者不應朝服夫士始冠即備𤣥端皮弁¶
　爵弁三服矣朝服在𤣥端之上皮弁之下亦士禮服¶
　之常也特牲𦔳祭者皆朝服豈必皆已仕者乎¶
乃息司正¶
　正義鄭氏康成曰息勞也勞賜昨日贊執事者獨云¶
　司正司正庭長也　敖氏繼公曰息疑即燕之異名¶
<pb:KR1d0037_WYG_009-29a>¶
　考工記梓人職曰張獸侯則王以息燕是也此禮亦¶
　於學宮行之必息司正者以昨日勞之而待之之禮¶
　又殺於賓黨故也¶
無介不殺(殺如字)¶
　正義鄭氏康成曰勞禮略也司正為賓不殺則無俎¶
¶
敖氏繼公曰皆貶於飲酒¶
¶
薦脯醢羞唯所有徴唯所欲以告于先生君子可也¶
　正義鄭氏康成曰徴召也告請也先生不以筋力為¶
　禮於是可以來君子國中有盛徳者可者召不召唯¶
<pb:KR1d0037_WYG_009-29b>¶
　所欲　敖氏繼公曰亦使人告之唯言告是不請矣¶
　不請則不速可知皆異於賓也先生君子若與其位¶
　盖如遵先生説見士冠禮君子國中有徳有爵者也¶
　案既言徴唯所欲又曰以告于先生君子可也者先¶
　生君子未有不欲徴之者徒以此時之禮既殺於正¶
　禮疑不可以屈先生君子故明之其来其否則唯先¶
　生君子之意而已¶
<pb:KR1d0037_WYG_009-30a>¶
賓介不與(與音預注古文與為預)¶
　正義鄭氏康成曰禮瀆則褻　賈氏公彦曰數則瀆¶
　瀆則不敬故不與¶
鄉樂唯欲¶
　正義鄭氏康成曰唯所欲作不從次也不歌鹿鳴魚¶
　麗者辟國君也　敖氏繼公曰鄉樂凡國風皆是也¶
　國風為大夫士之樂小雅為諸侯之樂大雅頌為天¶
　子之樂禮盛者可以進取故鄉飲酒升歌小雅也息¶
　司正禮輕故唯用其正樂耳鄉射禮云一人舉觶遂¶
<pb:KR1d0037_WYG_009-30b>¶
　無算爵然則工入之節其在無算爵之時乎¶
¶
右息司正¶
¶
¶
案息司正之禮鄉射所載較詳此從略者亦以二¶
¶
¶
經可互考故也¶
¶
記鄉朝服而謀賓介¶
　正義鄭氏康成曰朝服冠𤣥端緇帶素韠白屨　敖¶
　氏繼公曰鄉鄉飲酒也不言飲酒省文耳孔子曰吾¶
<pb:KR1d0037_WYG_009-31a>¶
　觀於鄉王制曰冠昏喪祭鄉相見皆其徴也於此云¶
　鄉者如燕禮記先言燕特牲記先言特牲饋食之類¶
　也謀賓介為飲酒之始故即服其服經不見所服故¶
　記明之¶
皆使能不宿戒¶
　正義敖氏繼公曰皆皆賓介也其下者亦存焉能謂¶
　善於禮者當日乃戒之故曰不宿戒知其能乃使之¶
　故如此　鄭氏康成曰再戒為宿戒禮将有事先戒¶
　而復宿戒(賈疏士冠禮先戒賓又宿)¶
<pb:KR1d0037_WYG_009-31b>¶
　案能即賢能之能鄉射記同見飲射之席於上者皆¶
　以能為選與正齒位之以年定者異自食燕之禮皆¶
　不宿戒矣飲酒之禮視燕故亦如之¶
¶
右記賓介¶
¶
蒲筵緇布純(純章允反)¶
　正義鄭氏康成曰筵席也純縁也　敖氏繼公曰公¶
　食大夫記蒲筵常緇布純此不言常其度或短與¶
<pb:KR1d0037_WYG_009-32a>¶
¶
右記筵¶
¶
尊綌幂賓至徹之¶
　正義鄭氏康成曰綌葛也幂覆尊巾　敖氏繼公曰¶
　賓至徹幂臣禮之節也士昏禮夫婦入于室贊者徹¶
　尊幂特牲禮尸即位而徹幂皆與此類¶
　通論賈氏公彦曰幂為塵加設之但用不用不同者¶
　醴皆不用質也士冠禮禮子昏禮禮賓贊禮婦聘禮¶
　禮賓是也醮亦無幂從禮子也或以尊臨卑亦無幂¶
　燕禮君尊有幂方圜壺則無幂昏禮尊于室内有幂¶
<pb:KR1d0037_WYG_009-32b>¶
　尊于房户外則無幂是也鄉飲酒鄉射有幂者敵也¶
　若祭祀之幂幂人云以疏布幂八尊注曰天地之神¶
　尚質也以畫布幂六彝注曰宗廟可以文也凡王巾¶
　皆黼諸侯無文或與王同其喪中之幂則大小歛奠¶
　用功布也士虞用絺與吉同¶
¶
右記尊幂¶
¶
其牲狗也亨于堂東北(亨普庚反)¶
<pb:KR1d0037_WYG_009-33a>¶
　正義敖氏繼公曰用狗者用燕禮之牲也鄉飲與燕¶
　類也而燕於君禮為差輕鄉飲於臣禮為差重故牲¶
　不嫌其同亨煮也堂東北爨所在也就而亨焉凡學¶
　宮惟有一門故牲爨不於門外而於堂東北堂東北¶
　即東夾之東北也學宮有左右房則亦當有夾室¶
　孔氏穎逹曰犬有三種一曰守犬守禦宅舎二曰田犬¶
　田獵所用三曰食犬充君子庖厨¶
　存疑鄭氏康成曰狗取擇人堂東祖陽氣所始也¶
　案春官小宗伯職毛六牲鄭氏衆曰司徒主牛宗伯¶
<pb:KR1d0037_WYG_009-33b>¶
　主雞司馬主馬及羊司宼主犬司空主豕是狗亦牲¶
　之一也狗不在牢數而燕與大射皆用之者以燕射¶
　輕於饗食也鄉飲不可有加於燕鄉射不可有加於¶
　大射其同用狗也固宜以堂東為祖陽氣雖本鄉飲¶
　酒義而其説終濶當以敖氏為長¶
¶
右記牲¶
¶
獻用爵其他用觶¶
<pb:KR1d0037_WYG_009-34a>¶
　正義鄭氏康成曰爵尊不褻用之賈氏公彦曰獻¶
　用一升之爵酬及旅酬皆用三升之觶　敖氏繼公¶
　曰其他謂酬及舉觶之屬也此上篚之爵三觶一下¶
　篚之觶三¶
　案酢亦用爵但言獻者酢統於獻也¶
¶
右記爵觶之用¶
¶
薦脯五脡横祭于其上出自左房(脡弟郢反本亦作脡同)¶
　正義鄭氏康成曰脡猶膱也鄉射禮曰祭半膱膱長¶
　尺有二寸房饌陳處也冠禮之饌脯醢南上曲禮曰¶
<pb:KR1d0037_WYG_009-34b>¶
　以脯脩置者左朐右末　賈氏公彦曰此横祭于其¶
　上者於脯為横於人為縮　敖氏繼公曰祭者半脡¶
　使人以為祭也云横祭則五脡者縮籩也左房東房¶
　也有左房則有右房可知¶
　案此薦惟言籩不及豆鄉射記詳之¶
¶
右記脯¶
¶
俎由東壁自西階升¶
<pb:KR1d0037_WYG_009-35a>¶
　正義鄭氏康成曰亨狗既孰載之俎饌於東方　賈¶
　氏公彦曰既由東壁恐自東階升故明之　敖氏繼¶
　公曰上言亨於堂東北而不别言陳俎之處則是俎¶
　亦未離於其所也故其設時由東壁而來必言由東¶
　壁者嫌俎當自門入也云自西階升者明賓主同也¶
賓俎脊脅肩肺主人俎脊脅臂肺介俎脊脅胳肺肺皆¶
離皆右體進腠(胳音格腠干豆反注今文胳作骼俗本胳肺上有肫字者非)¶
　正義鄭氏康成曰凡牲前脛骨三肩臂臑也後脛骨¶
　二肫胳也　賈疏此如特牲少牢不取觳也(敖氏繼公曰注此語不備後脛骨亦三髀肫胳也)¶
<pb:KR1d0037_WYG_009-35b>¶
　(髀雖或不升然不可以為非脛骨)尊者俎尊骨卑者俎卑骨祭統曰¶
　凡為俎者以骨為上骨有貴賤凡前貴後賤離猶㨒¶
　也右體周所尚也腠理也進理謂前其本也　賈氏¶
　公彦曰凡觧體皆連肉骨為本故以骨名肉賓用肩¶
　尊賓也有臑肫在而介不用者盖以為大夫俎大夫¶
　雖尊不奪賓主正禮故用體卑於主賓而尊於介也¶
　若有一大夫則介用肫有二大夫則介用胳也進理¶
<pb:KR1d0037_WYG_009-36a>¶
　與公食同是生人食法少牢進下是鬼神食法　朱¶
　子曰介俎脊脅胳肺印本胳上有肫字然釋文無音¶
　䟽又云有臑肫而介不用明本無此字也成都石經¶
　亦誤今删去　敖氏繼公曰案疏云介用胳又云或¶
　有肫胳兩言者據前説則胳上固無肫字攷後説則¶
　是作疏之時或本已有兩言肫胳者矣盖後人妄増¶
　當時無有是正之者故二本竝行其後石經與印本¶
　但以或本為據所以皆誤也肺言皆離明無切肺祭¶
　以離肺飲酒正禮也皆皆肩臂胳也凡脊脅不謂之¶
<pb:KR1d0037_WYG_009-36b>¶
　體右體者吉禮所尚故於賔主人介用之介俎用胳¶
　者欲以臑為諸公俎肫為大夫俎也遵者若多則自¶
　三以下皆用左體若無遵者介俎猶用胳不為之變¶
　也肺在後者便其取之也凡俎横設其後皆於所為¶
　設者為右¶
¶
右記俎所由與其實¶
¶
以爵拜者不徒作¶
<pb:KR1d0037_WYG_009-37a>¶
　正義鄭氏康成曰徒猶空也作起也言拜既爵者不¶
　徒起起必酢主人¶
坐卒爵者拜既爵立卒爵者不拜既爵¶
　正義鄭氏康成曰隆殺各從其宜唯工不從此禮¶
　敖氏繼公曰此盖於卒爵之時見其拜不拜之意坐¶
　近於拜故當拜則坐飲不當拜則立飲也是二儀經¶
　已具之記盖言其例耳¶
　案坐卒爵謂賓主人介立卒爵謂衆賓以下鄉飲酒¶
　義所謂隆殺之義辨也¶
<pb:KR1d0037_WYG_009-37b>¶
凡奠者于左将舉于右¶
　正義鄭氏康成曰于左不飲者不欲其妨(賈疏謂主人酬賔之)¶
　觶于右便也　敖氏繼公曰此禮奠者一而已言凡¶
　未詳此與上條惟以鄉飲鄉射之禮言之則可若推¶
　於他禮則有不盡然者¶
　案少儀云客爵居左注云主人酬賓之觶賓不舉奠¶
　於薦東又云其飲居右疏云一人舉觶賓奠於薦西¶
<pb:KR1d0037_WYG_009-38a>¶
　至旅酬以酬主人其義正與此同¶
衆賓之長一人辭洗如賓禮(長知丈反)¶
　正義鄭氏康成曰於三人之中復差有尊者敖氏¶
　繼公曰主人獻衆賓惟於長者一人為之洗經云取¶
　爵于西楹下降洗是也一人辭之者禮主於己也¶
　案長者一人亦當稍進南行而後東北面辭洗故曰¶
　如賓禮¶
¶
右記行禮諸節¶
¶
立者東面北上若有北面者則東上(東上之東當從敖作西)¶
<pb:KR1d0037_WYG_009-38b>¶
　正義敖氏繼公曰此謂在門内位之時也賓入門左¶
　位近庭南介以下又居其南衆賓若多則容有北面¶
　者與東面者相繼當西上云東者字誤也門西北面¶
　而東上自為列者耳¶
　存疑鄭氏康成曰賢者衆寡無常也或統於堂或統¶
　於門　賈氏公彦曰堂下立者若少則東面北上統¶
　於堂若多東面立不盡則門西北面東上統於門¶
<pb:KR1d0037_WYG_009-39a>¶
　案主人三拜衆賓衆賓以次受獻則北面者必與東¶
　面者相隨而行西上乃順耳若東上則前行者居後¶
　後行者反居前盖不可矣特牲禮公有司門西北面¶
　東上不與衆賓相随行也¶
¶
右記衆賓立位¶
¶
樂正與立者皆薦以齒(與音預)¶
　正義鄭氏康成曰謂其飲之次也不言飲而言薦以¶
　薦明飲也既飲皆薦於其位樂正位西階東北面¶
　敖氏繼公曰樂正乃公有司非賓黨也又不立於西¶
<pb:KR1d0037_WYG_009-39b>¶
　方嫌其禮異故明之¶
　存疑鄭氏康成曰尊樂正同於賓黨¶
　案樂正既不序於工故以齒於鄉人未必為尊之也¶
¶
右記樂正薦節¶
¶
凡舉爵三作而不徒爵¶
　正義鄭氏康成曰謂獻賔獻大夫獻工皆有薦(敖氏繼公)¶
　(曰獻賓謂賓介及衆賓獻工兼笙者)¶
<pb:KR1d0037_WYG_009-40a>¶
¶
右記不徒爵¶
¶
樂作大夫不入¶
　正義鄭氏康成曰後樂賢也　敖氏繼公曰此謂大¶
　夫之來也後不及一人舉觶之節者也樂作之時不¶
　可亂之若樂既作則獻工矣大夫之獻又不宜後於¶
　工也¶
　案經言既一人舉觶乃入明其入之節也此言樂作¶
　不入明其不入之節也未舉觶則賓主之禮未終奪¶
　人之禮非禮也既樂作則賓主之歡巳浹後人之樂¶
<pb:KR1d0037_WYG_009-40b>¶
　亦非禮也¶
¶
右記大夫入節¶
¶
獻工與笙取爵于上篚既獻奠于下篚¶
　正義鄭氏康成曰明其異器敬也如是則獻大夫亦¶
　然上篚三爵　敖氏繼公曰既獻工則奠于上篚既¶
　獻笙乃奠于下篚也不仍用獻大夫之爵者節異不¶
　相因也既獻大夫而酢則奠爵于西楹南¶
<pb:KR1d0037_WYG_009-41a>¶
　案獻笙因獻工之爵而記必曰獻工與笙者盖獻工¶
　畢主人仍奠此爵于上篚至笙入三終後乃再取以¶
　獻笙經於衆工之末飲者授主人爵不言其爵所奠¶
　處故記明之¶
其笙則獻諸西階上(注古文無上)¶
　正義鄭氏康成曰謂主人拜送爵也於工拜于阼階¶
　上者以其坐于西階東也¶
　案經巳言主人獻笙于西階上矣復言之者明獻工¶
　時未得于西階上也盖獻而拜送于阼者惟賓而工¶
<pb:KR1d0037_WYG_009-41b>¶
　與之同非尊工也位實使之然耳¶
¶
右記工與笙之獻¶
¶
磬階閒縮霤北面鼓之(縮所六反霤力又反注古文縮為蹙)¶
　正義鄭氏康成曰縮從也霤以東西為從鼓猶擊也¶
¶
敖氏繼公曰縮霤者縮於霤也此禮特縣則有磬¶
¶
　鐘鑮及鼓鼙惟言磬者以其為縣之主而居首也北¶
　面鼓之明磬南面設也磬在阼階西鼓在西階東¶
<pb:KR1d0037_WYG_009-42a>¶
　賈氏公彦曰在堂下兩階之閒東西節也上當堂之¶
　南霤南北節也¶
　案大射東西兩縣皆自磬而鐘而鑮以次陳之鼓鼙¶
　則稍離之彼西縣縣之正也東縣之鼓鼙别陳有為¶
　為之耳此在兩階閒則磬東上而鐘鎛以次而西鼓¶
　在西階東鼙又在其東皆南鼓但只一肆耳　又案¶
　律惟十二而編縣乃十六者以十二枚配十二律而¶
　外更加四清故十六也必加四清者以夷則南呂無¶
　射應鍾四律為宮則其管短而三分損益則夷則以¶
<pb:KR1d0037_WYG_009-42b>¶
　黄鍾為角南呂以大呂為角無射以大簇為角應鍾¶
　以夾鍾為角而所生皆過於其本管之長故减此所¶
　生四律之半以為清聲而應之也編簫之管十六義¶
　亦準是此前儒之舊説云爾今律呂正義推得所加¶
　之四聲乃倍夷則也倍南呂也倍無射也倍應鍾也¶
　其算至密其義至精盖又超越乎前説矣¶
　存疑賈氏公彦曰鐘磬者編縣二八十六枚而在一¶
<pb:KR1d0037_WYG_009-43a>¶
　虡謂之堵鐘一堵磬一堵謂之肆天子之卿大夫判¶
　縣者東西各有鐘磬為肆諸侯之卿大夫半之則分¶
　一肆於兩相西縣鐘東縣磬天子之士特縣者直東¶
　相有鐘磬二虡為一肆諸侯之士半之分取磬而已¶
　案經言士特縣本無天子之士諸侯之士之别注疏¶
　以意分之非也凡禮皆然縣若無鐘則闕金聲而音¶
　不具且如陔夏為金奏之一此經亦奏陔無鐘則不¶
　成金奏矣盖不其然説又見鄉射禮¶
<pb:KR1d0037_WYG_009-43b>¶
右記設磬之所¶
¶
主人介凡升席自北方降自南方¶
　正義鄭氏康成曰席南上升由下降由上¶
　辨正敖氏繼公曰此儀各一見於經乃云凡何與二¶
　席南上升降皆當由下其降自南方者由便耳非例¶
　然也且經於主人之酢云自席前適阼階上是其降¶
　亦未必皆自南方也¶
¶
右記升席降席之法¶
¶
<pb:KR1d0037_WYG_009-44a>¶
司正既舉觶而薦諸其位¶
　正義鄭氏康成曰司正主人之屬也無獻因其舉觶¶
　而薦之薦於觶南　敖氏繼公曰不獻者異於衆賓¶
　有薦者别於其黨¶
　案燕禮大射禮之司正與士序獻而飲射禮則無獻¶
　以明日有息司正之禮也¶
¶
右記司正薦節¶
¶
凡旅不洗¶
　正義鄭氏康成曰敬禮殺也　敖氏繼公曰凡凡尊¶
<pb:KR1d0037_WYG_009-44b>¶
　卑也¶
不洗者不祭¶
　正義鄭氏康成曰不甚潔也　敖氏繼公曰此承上¶
　文惟為旅者言也若獻酒雖有不洗者亦祭之¶
¶
右記旅酬殺禮¶
¶
既旅士不入¶
　正義鄭氏康成曰後正禮也既旅則将燕矣　敖氏¶
<pb:KR1d0037_WYG_009-45a>¶
　繼公曰此士亦主人請之為衆賓或有故而不及與¶
　賓介同來者也士賤於大夫可以不獻然不與旅則¶
　與主人之贊同故不入云既者終言之也士亦謂當¶
　在堂下者也其入則以齒立于西方主人不迎經不¶
　言士入之節而記見此則是未旅以前皆可以入也¶
¶
右記士入節¶
¶
徹俎賓介遵者之俎受者以降遂出授從者主人之俎¶
以東(從才用反)¶
　正義賈氏公彦曰上經賓介遵者之俎無出之文主¶
<pb:KR1d0037_WYG_009-45b>¶
　人俎不言以東故記之　敖氏繼公曰授從者云出¶
　則是飲酒之禮他人無事者皆不入門¶
¶
右記徹俎之節¶
¶
樂正命奏陔賓出至于階陔作¶
　正義敖氏繼公曰此見命之之人與奏之之節也鄉¶
　射禮賓降及階陔作¶
¶
右記奏陔之節¶
¶
<pb:KR1d0037_WYG_009-46a>¶
若有諸公則大夫于主人之北西面¶
　正義鄭氏康成曰其西面者北上統於公　賈氏公¶
　彦曰若無諸公則大夫南面西上　敖氏繼公曰有¶
　諸公則大夫位於此尊諸公也¶
¶
右記遵者席位¶
¶
主人之贊者西面北上不與(與音預下同)¶
　正義鄭氏康成曰贊佐也謂主人之屬佐助主人禮¶
　事徹鼏沃盥設薦俎者西面北上統於堂也與及也¶
　不及謂不獻酒　敖氏繼公曰此贊者盖以學中之¶
<pb:KR1d0037_WYG_009-46b>¶
　有司及私臣為之西面之位其在洗東南與下言無¶
　算爵然後與則此所云不與者獻及旅酬也位西面¶
　且不與旅酬亦飲酒之禮異於祭者也¶
無算爵然後與¶
　正義鄭氏康成曰燕乃及之　敖氏繼公曰逺下於¶
　賓黨也鄉射禮無算爵執觶者皆與旅執觶亦主人¶
　之贊者也鄉飲酒義謂沃洗者得與旅酬與此異當¶
<pb:KR1d0037_WYG_009-47a>¶
　以此為正¶
　案旅酬之酬義主於賓故孤行一觶而以周於賓黨¶
　即為辯也無算爵之酬義主於賓主之交歡故兼行¶
　二觶必并及於主人之贊者而後為錯也¶
¶
右記主人之贊者¶
¶
¶
鄉飲酒總論徐氏幹曰五家為比比有長五比為¶
¶
¶
閭閭有胥四閭為族族有師五族為黨黨有正五¶
¶
¶
黨為州州有長五州為鄉鄉有大夫必有聰明慈¶
¶
<pb:KR1d0037_WYG_009-47b>¶
恵之人使各掌其鄉之政教禁令凡民之有徳行¶
¶
¶
道藝者比以告閭閭以告族族以告黨黨以告州¶
¶
¶
州以告鄉鄉以告大司徒民之有罪竒衺者以吿¶
¶
¶
亦如之有善而不以吿謂之蔽賢蔽賢有罰有惡¶
¶
¶
而不以告謂之黨逆黨逆亦有罰故民不得有遺¶
¶
¶
善亦不得有隱惡鄉大夫三年則大比而興賢者¶
¶
¶
能者其爵之命也各隨其才之所宜不以大司小¶
¶
¶
不以輕任重故書曰百僚師師百工惟時此先王¶
¶
<pb:KR1d0037_WYG_009-48a>¶
¶
取士官人之法也故其民莫不反本而自求慎徳¶
¶
¶
而積小知福祚之來不由於人也故無交逰之事¶
¶
¶
無請託之端心澄體靜恬然自得咸相率以正道¶
¶
¶
相厲以誠慤姦説不與邪陂自息世之衰矣上無¶
¶
¶
明天子下無賢諸侯取士不由於鄉黨考行不本¶
¶
¶
於閥閲多助者為賢才寡助者為不肖序爵聼無¶
¶
¶
證之論班禄采方國之謡民見其如此知富貴可¶
¶
¶
以從衆為也知名譽可以虗譁𫉬也乃離其父兄¶
¶
<pb:KR1d0037_WYG_009-48b>¶
去其邑里不修道藝不治徳行講偶時之説結比¶
¶
¶
周之黨汲汲皇皇無日以處更相歎揚送為表裏¶
¶
¶
檮杌生華憔悴布衣以欺人主惑宰相竊選舉盗¶
¶
¶
榮寵者不可勝數也既𫉬者賢已而遂徃羡慕者¶
¶
¶
竝驅而追之悠悠皆是孰能不然者乎　葉氏時¶
¶
¶
曰成周選舉之法徳行為賢道藝為能盖自鄉大¶
¶
¶
夫正月頒法即教之以此教之之初已為興之之¶
¶
¶
地興之之日尚何負於賓禮之隆哉又曰使民興¶
¶
<pb:KR1d0037_WYG_009-49a>¶
¶
賢使民興能賢能之興皆出於民此鄉舉里選所¶
¶
¶
以為公也以所興之人還以長之還以治之則在¶
¶
¶
官臨民者孰非徳行道藝之人鄭司農謂興賢若¶
¶
¶
漢舉孝亷興能若漢舉茂才未知漢平時所教者¶
¶
¶
果孝亷茂才否夫教以利禄之學則所舉皆利禄¶
¶
¶
教以詞章之學則所舉皆詞章平時無徳行道藝¶
¶
¶
之教而欲行徳行道藝之選豈不迂哉¶
¶
¶
案此篇所載賓士之禮也然使教之不豫則賓之¶
¶
<pb:KR1d0037_WYG_009-49b>¶
也何資使用之不詳則賓之也何當故讀此禮者¶
¶
¶
必綜其教之於未賓之先與用之於既賓之後者¶
¶
¶
而具論之則於成周盛時所以人無棄材野無遺¶
¶
¶
彦官無曠職者其道犂然若指諸掌而於所謂治¶
¶
¶
定化神者穆然若接於睫也故孔子曰吾觀於鄉¶
¶
¶
而知王道之易易也¶
¶
欽定儀禮義疏卷七¶
