# -*- mode: mandoku-view -*-
#+TITLE: 欽定儀禮義疏
#+DATE: 2018-03-31 09:03:05.767372
#+PROPERTY: ID KR1d0037
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 禮節圖一
<pb:KR1d0037_WYG_047-1a>¶
欽定四庫全書¶
欽定儀禮義疏卷四十五(禮節圖一)¶
　士冠禮¶
　　　　　　　　　　　　　　　　　　　　　¶
<pb:KR1d0037_WYG_047-1b>¶
右筮日圖¶
¶
　案此一節朱子儀禮經𫝊通解以筮日為目其義己¶
　該楊復圖易之曰筮于廟門文雖繁而義未盡特依¶
　朱子易之　經首言主人即合衣冠面位言有司亦¶
　然示所重也今並依經詳之　經于主人之位言門¶
　東蓋近門故統于門也有司之位則曰西方而不言¶
　門則逺于門可知其位當在主人之西南圖作宰主¶
　人並列者非　有司見于經者宰一宗人一筮人一¶
<pb:KR1d0037_WYG_047-2a>¶
　卦者一又經言旅占準以士喪禮占者三人之説則¶
　七有司不勝載也今以一有司槩之　饌筮與席所¶
　卦者于西塾經不言位據士喪禮卜日奠龜於西塾¶
　上南首有席楚焞置于燋在龜東此筮韇雖不可以¶
　首言要之設筮之位當如龜敖氏因下卦者在左説¶
　謂所卦者當在右變于筮時蓋據彼經陳設時燋在¶
　龜左筮時龜西首燋在其北則龜左而燋右是謂之¶
　變故于此經亦以變言之其説是也席在其後其亦¶
　變之義與　又彼經陳設時卜人及執燋席者在塾¶
<pb:KR1d0037_WYG_047-2b>¶
　西將卜則卜人抱龜燋先以至卜所此筮當無不然¶
　以經無文闕之　經言布席于門中闑西閾外門中¶
　而曰闑西則是朱子所謂棖闑之閒非載眀棖闑閾¶
　無以見門中之節也　筮人言即席西面則當在席¶
　上西面卦者言在左則同面並立于席旅占不言席¶
　則席前東鄉不在席上也　筮人受命不言面圖作¶
　東面準特牲禮也其筮人書卦則本注説載之　宰¶
<pb:KR1d0037_WYG_047-3a>¶
　自右少退贊命主人西面以北為右則贊當在主人¶
　之北少東　筮人東面受命初言進後言還及示卦¶
　不言進第言還則即在席上轉身向主人示之與受¶
　命時之位不同　宗人告事畢面向無文案宗人在¶
　有司中立于主人之西南吿必進鄉主人則東北面¶
　也¶
<pb:KR1d0037_WYG_047-3b>¶
<pb:KR1d0037_WYG_047-4a>¶
　　　　　　　　　　　　　　　　　　　　　¶
<pb:KR1d0037_WYG_047-4b>¶
右宿賔圖¶
¶
　案此上尚有戒賔筮賔二節戒賔文畧筮賔之儀與¶
　筮日等故不復贅此宿賔經第言賔主圖増入擯者¶
　本賈疏言之也擯東面告者賔在阼階下西面主位¶
　故鄉賔告之宿贊冠者儀與此同故附經説于末楊¶
　氏本無圖今補¶
<pb:KR1d0037_WYG_047-5a>¶
　　　　　　　　　　　　　　　　　　　　　¶
<pb:KR1d0037_WYG_047-5b>¶
右為期圖¶
¶
　案此亦與筮日等惟増兄弟及擯者為異兄弟言少¶
　退宰無文亦少退可知請期東面準之筮人之受命¶
　也　吿事畢經不言宗人注本上經言宗人則東北¶
　面亦如之也　吿兄弟東南面告有司西南面案附¶
　經詳之　此據經及疏凡八節楊氏無圖今補¶
<pb:KR1d0037_WYG_047-6a>¶
¶
右陳服器及即位迎賔之圖¶
¶
　案原圖陳服器即位為一圖迎賔加冠受醴見母送¶
　賔爲一圖未免錯雜今改陳服即位迎賔為一圖三¶
　加儀繁自為一圖受醴以下又為一圖分二為三庶¶
　幾閲者便焉　堂上兩序自北而南序之南端本有¶
　賔主站立之地儀禮升堂之位皆在此要知舍此之¶
　外亦不得謂之端也原圖賔立于西序端之東北蓋¶
　以經不言端也若主人立于東序端之西北則其地¶
　在堂上與經東序端義不符易之　經言兄弟立于¶
<pb:KR1d0037_WYG_047-6b>¶
　洗東兄弟衆矣原圖兩兄弟無義可説又位于洗之¶
　東北而不在洗東今改一兄弟以槩之仍以兄北弟¶
　南存經文北上之義其位改正洗東　下經贊者洗¶
　于房中此陳服器無北洗闕也據昏禮注云北洗在¶
　北堂又云洗南北直室東隅則洗在房北階上西當¶
　室之東隅又據昏禮記言北堂北面盥則洗蓋南陳¶
　也　入大門賔主並曲而東直廟門又並曲而北凡¶
<pb:KR1d0037_WYG_047-7a>¶
　二曲入廟賔曲而西主人曲而東直階並曲而北亦¶
　二曲據朱子門内東入廟有閤門則入閤門揖又二¶
　廟者有都宫門入門又揖當禰廟門曲而東揖又曲¶
　而北揖則又二曲二入門也(説詳聘禮圖)今據一廟圖之¶
¶
注云將曲揖則先揖後曲也楊圖揖必相鄉于理¶
¶
　為合從之　迎賔自大門至堂節繁而易混特準楊¶
　圖大射射者升降例以墨道貫之又入廟門三揖鄭¶
　注謂入門將右曲揖將北曲揖當碑揖案鄉射禮云¶
　衆賔皆入門左東面北上賔少進主人以賔三揖則¶
<pb:KR1d0037_WYG_047-7b>¶
　三揖在門左少進之後不復有將左曲之揖則鄭説¶
　未盡合也今從敖氏繼公説入門左右少進一揖三¶
　分庭一在南揖一在北揖凡三揖(案説附經詳之)¶
<pb:KR1d0037_WYG_047-8a>¶
¶
右主人獻賔圖¶
¶
　案賔主人降辭及對幷盥之節經不言面位以鄉飲¶
　酒禮準之則降辭及對皆賔階前東面主人階前西¶
　面盥時則賔在洗南北面主人則阼階東當序西面¶
¶
蒲筵二其一已布于東序為冠席則房中尚有一¶
¶
　筵故合尊脯醢並載之　經三加之節賔與贊之儀¶
　甚繁初加賔筵前坐一正纚一興一降受冠一進容¶
　一祝一坐一加冠一興一復位一凡十贊者坐櫛一¶
　設纚一卒一凡三再加並同其或言進不言容言加¶
<pb:KR1d0037_WYG_047-8b>¶
　不言坐言復位不言興文省耳贊者如初惟設笄不¶
　設纚卒與卒紘為異三加並如初要之賔之十節各¶
　三贊者之三節亦各三惟冠弁等則當分别言之其¶
　冠者之節則出三即筵坐三興三適房三容二亦不¶
　可畧也　初加賔降一等執冠者升一等東面授賔¶
　注云中等相授據此則賔所降與執冠者所升二等¶
　之中似尚有一等階為授受之地故鄭以為中等相¶
<pb:KR1d0037_WYG_047-9a>¶
　授也若然則下賔降二等當為初加授受之地賔降¶
　三等當為初加執冠者升一等之地是必降四等始¶
　下至地也乃三加注則又以降三等為至地兩説互¶
　易其何所適從與但據初加疏云天子之堂九尺九¶
　等為階諸侯宜七尺七等大夫五尺五等士三尺三¶
　等此本戴記禮器及考工記匠人文而推之者也又¶
　覲禮注云司儀為壇三成成重也三重者自下差之¶
　為三等而上有堂又覲禮經文言壇深四尺司儀注¶
　云壇三成深四尺則一尺一等疏云𤼵地一尺上有¶
<pb:KR1d0037_WYG_047-9b>¶
　三成為三尺總四尺也合諸説言之則三等之階本¶
　有四尺三尺之辨四尺者除堂及地自為三等蓋𤼵¶
　地一尺為第一等又一尺為第二等又一尺為第三¶
　等三等之上又一尺始至堂上是所謂堂深四尺為¶
　三成也若堂階之常制自當以考工記匠人九尺九¶
　等之説差之則士階不過三尺而無四尺之制又階¶
　制以一尺一等為率則士之三尺三等除堂上與地¶
<pb:KR1d0037_WYG_047-10a>¶
　亦不過二等階而謂之三等則仍合堂上及地言之¶
　故鄭以降三等為至地也蓋堂高三尺降一等則去¶
　地二尺降二等則去地一尺降三等則至地則合堂¶
　上為三等者此三尺三等必然之理也而初加注乃¶
　以為中等相授與降三等至地説自為矛盾者鄭豈¶
　誤以四尺三成之制强合之三尺三等之階乎抑亦¶
　讀注者之誤爾案注不言受而言授所謂授者自執¶
　冠者言之也則所謂中等當亦自執冠者言之蓋自¶
　降者言則自堂降一等爲第一等降二等為中等降¶
<pb:KR1d0037_WYG_047-10b>¶
　三等至地為第三等自升者言則自地升一等為第¶
　一等升二等為中等升三等至堂為第三等今賔降¶
　一等之階在賔為第一等在執冠者則為中等執冠¶
　者身雖在第一等以不敢重勞賔故兩手奉冠就中¶
　等賔所立之階授之所謂中等相授其義不過如此¶
　若謂中閒又有一階為授受之地則授者于此而受¶
　者亦于此注應合授受並言之今言授不言受則所¶
<pb:KR1d0037_WYG_047-11a>¶
　謂中等者特自執冠者言之而非又有一階在其中¶
　可知矣但兩階相逼為地無多兩人授受之閒未免¶
　過窄説經者不能無疑竊謂兩人若南北相鄉迓受¶
　窄或有之今授者東面受者西面中閒綽有餘地可¶
　以容其授受也　經三加畢徹皮弁冠櫛筵入于房¶
　則加皮弁必先去冠加爵弁必先去皮弁皮弁冠至¶
　三加後乃徹則去時暫置于席可知是席上有冠及¶
　皮弁也¶
<pb:KR1d0037_WYG_047-11b>¶
<pb:KR1d0037_WYG_047-12a>¶
¶
右受醴見母送賔圖¶
¶
　案記言醮于客位經言筵于户西則席當在户牖之¶
　閒原圖在牖前蓋本鄉飲酒禮注彼注又本鄉飲酒¶
　義坐賔于西北言之其實即户牖之閒耳　賔東面¶
　受醴贊者西面重冠事故迓受也凡室南有牖及户¶
　房亦有户則室房牖户每圖皆應注明序端亦然¶
　經賔筵前北面蓋授醴時脯醢未設所謂筵前即設¶
　脯醢處也圖既載脯醢故列之脯醢之南蓋亦筵前¶
　也　經冠者初祭脯醢次祭醴皆在筵啐在筵末拜¶
<pb:KR1d0037_WYG_047-12b>¶
　則降筵其升降之方經無眀文據鄉飲酒禮賔升席¶
　自西方彼注以為降亦自席西從之　經言冠者啐¶
　醴降筵拜即言冠者奠觶于薦東降筵北面坐取脯¶
　兩言降則既拜又升筵奠觶乃降而取脯昏禮婦奠¶
　于薦東注所謂升席奠之是也升席則應向南奠之¶
¶
冠子時母應入廟經言東壁者婦人位北堂時以¶
¶
　贊者與饌設俱在北堂故母在東壁蓋北階之東東¶
<pb:KR1d0037_WYG_047-13a>¶
　夾之東北也堂四面皆有壁其閒可通往來故冠者¶
　由東堂下見之鄭以為出闈門者誤(案説附經詳之)¶
<pb:KR1d0037_WYG_047-13b>¶
<pb:KR1d0037_WYG_047-14a>¶
　　　　　　　　　　　　　　　　　　　　　¶
<pb:KR1d0037_WYG_047-14b>¶
右醮用酒圖¶
¶
　案醮禮與上醴禮雖小異大同然經有眀文者則當¶
　依經圖之經言尊于房户之閒兩甒有禁𤣥酒在西¶
　加勺南枋洗有篚在西原圖第載𤣥酒二字于房户¶
　閒禁勺並闕今補者二　經賔降取爵于篚辭降如¶
　初卒洗升酌冠者拜受賔答拜凡八節原圖第載取¶
　爵一節今補其七　經冠者升筵坐左執爵右祭脯¶
　醢祭酒興筵末坐啐酒降筵拜賔答拜冠者奠爵于¶
<pb:KR1d0037_WYG_047-15a>¶
　薦東立于筵西徹薦爵筵尊不徹凡十二節原圖並¶
　闕今補　經再醮攝酒其他如初三醮有乾肉折俎¶
　嚌之其他如初北面取脯見于母三醮雖不言攝酒¶
　然經言如初又下若殺再醮三醮皆攝酒則此三醮¶
　亦攝酒可知合而言之為節凡八原圖第言脯醢及¶
　再醮攝酒三醮折俎三者而已今補其五¶
<pb:KR1d0037_WYG_047-15b>¶
<pb:KR1d0037_WYG_047-16a>¶
　　　　　　　　　　　　　　　　　　　　　¶
<pb:KR1d0037_WYG_047-16b>¶
右孤子冠圖¶
¶
　案經言拜揖讓如冠主據正冠主人惟有兩再拜一¶
　迎賔所謂主人出門左西面再拜是也一送賔所謂¶
　主人送于外門外再拜是也其揖則迎賔至廟門揖¶
　入門又三揖賔卒盥升又一揖凡五揖其讓則至于¶
　階讓者三合卒盥凡四讓要之無有當臬而拜揖讓¶
　者楊圖拜揖讓如冠主六字載之當臬之處誤也¶
　上正冠時經言主人之贊者筵于東序少北西面蓋¶
<pb:KR1d0037_WYG_047-17a>¶
　視主人常位為少北其去房户尚逺也楊圖逼近房¶
　户亦誤　正冠在阼孤子當與正冠同據經言禮于¶
　阼其易席與否雖無文可考要之禮席即當冠席之¶
　處未必二席並設也楊圖二席一載冠于阼一載禮¶
　于阼二席並設以次而西亦誤並易之　楊圖本分¶
　孤子庶子為二圖但庶子文畧何必别為一圖今合¶
　為一¶
<pb:KR1d0037_WYG_047-17b>¶
<pb:KR1d0037_WYG_047-18a>¶
¶
右納采問名之圖¶
¶
　案大門外迎賔入有每門每曲之揖入廟門有入門¶
　左右少進及三分庭一在南一在北之揖其節見士¶
　冠禮此不再贅　禮重迓受授于楹閒南面則賔南¶
　面授主人主人北面迓受矣但禮惟以君命授人則¶
　南面餘南北迓受則授者皆北面受者皆南面以别¶
　之此所謂授于楹閒南面者蓋謂賔授于楹閒主人¶
　則南面受之耳鄭注以並受為説究之並受輕于迓¶
　受豈有納采重禮而反從禮之輕者乎今依敖氏説¶
<pb:KR1d0037_WYG_047-18b>¶
　易之¶
<pb:KR1d0037_WYG_047-19a>¶
　　　　　　　　　　　　　　　　　　　　　¶
<pb:KR1d0037_WYG_047-19b>¶
右醴賔圖¶
¶
　案揖讓如初蓋即入門左右三揖至階三讓之謂前¶
　圖詳之　贊者出房不言面注以為南面則主人當¶
　北面注所謂迎受也筵前送醴亦迓受經言主人西¶
　北面而賔之東南面無文可知　儀禮之例受授在¶
　筵前拜必在階上而不在席楊圖受醴拜三字載之¶
　席上誤¶
<pb:KR1d0037_WYG_047-20a>¶
　　　　　　　　　　　　　　　　　　　　　¶
<pb:KR1d0037_WYG_047-20b>¶
右納徵禮圖¶
¶
　案賔主南北授受上納采圖詳之賔當阿致命主人¶
　阼階北面再拜此無文圖之者準納采經文也　一¶
　受皮者自東折而西當執皮者之左又折而北既受¶
　皮又自北折而東乃折而北此玉藻注所謂曲行宜¶
　方折還中矩之謂也其自南來北面受皮後乃轉而¶
　南此跬步之閒當反行反行者宜圜此玉藻所謂周¶
　還中規也楊圖甚舛易之¶
<pb:KR1d0037_WYG_047-21a>¶
　　　　　　　　　　　　　　　　　　　　　¶
<pb:KR1d0037_WYG_047-21b>¶
右壻家陳鼎及器圖¶
¶
　案經言陳三鼎于寢門外東方北面北上又言大羮¶
　湇在爨而不言設爨之所據特牲禮陳鼎于門外北¶
　面亨于門外東方西面羮飪實鼎陳于門外如初又¶
　據少牢禮亨于門東鑊在爨西鼎又在鑊西以準此¶
　經爨當在鼎東西面經言三鼎北上則豚鼎最北魚¶
　鼎次之腊鼎又次之也　下夫婦入室媵御沃盥此¶
　當並在北洗(説附經詳之)據下記云婦洗在北堂(説詳士冠)則¶
<pb:KR1d0037_WYG_047-22a>¶
　此經陳器當有北洗以為媵御沃盥之具經不言洗¶
　闕之篚在東南陳説見特牲　豆敦饌于房中而不¶
　言面鄉據士冠禮脯醢在房中西墉下南上特牲禮¶
　豆籩在東房南上則此六豆四敦亦在西墉下南上¶
　醢醬餘則以次而北直北洗也　經言尊于室中北¶
　墉下而未詳墉下何所據下夫婦入室後饌設並在¶
　奥婦席在東婦立于尊西南面當近于席則尊在婦¶
　席之東北據士虞禮尊在北墉下當户彼經神席在¶
　奥故逺尊于室之東北此饌設在奥尊位當亦如之¶
<pb:KR1d0037_WYG_047-22b>¶
　以酌者之往來便也¶
<pb:KR1d0037_WYG_047-23a>¶
¶
右親迎禮圖¶
¶
　案經言壻出主人不降送記言父送女命之要之主¶
　人不降壻出且然送女可知記所謂送蓋違其位少¶
　進但與母戒諸西階畧異耳　壻奠鴈疏引何休説¶
　云周人逆于户又云迎于房者親親之義也案奠或¶
　于門或于庭授幣受幣則堂中居多惟聘禮受玉在¶
　中堂與東楹之閒授覿幣則當東楹賔問卿卿受幣¶
　亦在堂中之西堂上賔主處中彼賔踰堂中而東主¶
　人踰堂中而西則重禮也昏為宗祀所係故重其事¶
<pb:KR1d0037_WYG_047-23b>¶
　如此圖依疏説載之　楊圖婦車在廟門外據下壻¶
　俟于門外(注謂大門外)婦至主人揖婦以入及寢門揖入¶
　則婦下車在大門外登車不在廟門外眀矣易之¶
<pb:KR1d0037_WYG_047-24a>¶
¶
右夫婦即席圖¶
¶
　案經言媵御沃盥交注謂媵女從者御壻從者媵沃¶
　壻盥于南洗御沃婦盥于北洗又云媵御交道其志¶
　其説未合據經第言媵御無壻及婦之文則此為媵¶
　御自相交沃其義甚眀況婦人不下堂下舅洗于南¶
　洗姑洗于北洗其眀証也媵為女從者豈有沃盥于¶
　南洗之理敖氏謂媵御自相沃皆于北洗是也從之¶
¶
下脱服後言燭出則夫婦入室時燭入可知但經¶
¶
　無文闕之　贊者洗舉者盥皆東面于洗西準士冠¶
<pb:KR1d0037_WYG_047-24b>¶
　贊者之禮蓋辟賔主不南北面也　室中之饌豆籩¶
　等皆重惟三俎不重則同牢者亦合俎經文本甚眀¶
　也合俎則兩席相對俎豆在中其閒不能容人贊者¶
　僅可往來于婦席之東可知楊圖以意分為六俎夫¶
　婦各三夫西婦東兩席之閒相去甚逺與同牢之義¶
　大不相侔誤也今依經文載之贊者酌酒往來並在¶
　婦東婦席上之節皆與壻同惟壻拜東面婦拜南面¶
<pb:KR1d0037_WYG_047-25a>¶
　為異其贊者贊壻則饌南西面贊婦則饌北東面其¶
　説並附經文詳之¶
<pb:KR1d0037_WYG_047-25b>¶
<pb:KR1d0037_WYG_047-26a>¶
　　　　　　　　　　　　　　　　　　　　　¶
<pb:KR1d0037_WYG_047-26b>¶
右徹饌成禮圖¶
¶
　案經言徹于房如設于室又言媵餕主人之餘御餕¶
　婦餘則媵位亦如壻東面御如婦西面也脱服當于¶
　隱處則在北可知兩衽南首所謂居必南首也門外¶
　之侍媵御所共經第言媵或主人居恒有常節不必¶
　有户外之侍與今依經載之¶
<pb:KR1d0037_WYG_047-27a>¶
　　　　　　　　　　　　　　　　　　　　　¶
<pb:KR1d0037_WYG_047-27b>¶
右婦見舅姑及醴婦圖¶
¶
　案婦見舅姑當俟于寢門外之東西面升自西階則¶
　與昏時初至同蓋至饗婦後婦始降自阼階也升自¶
　西則入門亦由臬西矣諸父兄弟姊妹則本雜記言¶
　之蓋見諸父于寢其儀與此等特少殺耳至兄弟姊¶
　妹即于此見之不必特見此記所謂是見已也尊席¶
　薦皆在房其次則準之士冠禮¶
<pb:KR1d0037_WYG_047-28a>¶
　　　　　　　　　　　　　　　　　　　　　¶
<pb:KR1d0037_WYG_047-28b>¶
右婦饋舅姑圖¶
¶
　案經舅姑入于室語蓋醴婦之末事亦以起下之婦¶
　饋也故兩圖並載之舅姑共席于奥注説也上贊者¶
　贊壻饌南西面贊婦饌北東面但彼經婦席在東西¶
　面此姑席在西東面則婦亦當饌南西面但舅姑既¶
　共席則俎豆亦連比設之其閒不能容人故移饌北¶
　西面載之　酒尊在北墉下當户準取女禮也　婦¶
　于舅姑各一酳則當有二酌姑酳婦又當有一酌皆¶
<pb:KR1d0037_WYG_047-29a>¶
　于内尊又姑酳媵御各當酌皆于外尊經文省耳補¶
　之¶
<pb:KR1d0037_WYG_047-29b>¶
<pb:KR1d0037_WYG_047-30a>¶
　　　　　　　　　　　　　　　　　　　　　¶
<pb:KR1d0037_WYG_047-30b>¶
¶
右舅姑饗婦一獻圖¶
¶
　案鄭注云舅獻姑薦賈疏云舅獻姑酬共成一獻下¶
　記亦云姑薦又云婦酢舅更爵自薦則一饗而獻酢¶
　酬之節皆備也據鄉飲酒禮獻賔席前西北面酬則¶
　席前北面賔酢主人則席前東南面薦脯醢此經第¶
　言一獻至所謂酬者考之于禮主人酬賔則奠于薦¶
　右鄉飲酒禮主人奠觶于薦西是也賔及主人拜送¶
　後賔乃奠于薦左彼經所謂賔北面奠觶于薦東是¶
<pb:KR1d0037_WYG_047-31a>¶
　也此經奠酬當亦合姑與婦言姑奠在右婦奠在左¶
　也酢則當有舅席如婦見時所設婦東南面送爵于¶
　舅姑酬則無酢故畧之至獻酢酬三節升降揖拜其¶
　儀甚繁又舅獻當酌于外尊婦酢姑酬當酌于内尊¶
　今並依經闕之¶
<pb:KR1d0037_WYG_047-31b>¶
<pb:KR1d0037_WYG_047-32a>¶
　　　　　　　　　　　　　　　　　　　　　¶
<pb:KR1d0037_WYG_047-32b>¶
右三月奠菜圖¶
¶
　案上婦饋則舅姑共席此廟中異席者疏謂此若上¶
　見舅姑本别席故不與常祭同也據上舅席阼階上¶
　西面此在奥東面神位姑席則南面者亦猶初見時¶
　房外位也但據祭統設同几則姑席亦應設几而右¶
　之省文耳今補　婦主宗事入廟當由臬東升自阼¶
　階此入及升皆在西者蓋舅姑存者饗後婦始降自¶
　阼階所謂授之室也今舅姑殁則無所授此三月廟¶
<pb:KR1d0037_WYG_047-33a>¶
　見老醴于房蓋猶之質明之見而受醴于舅姑則雖¶
　無所授而已不啻其授之由是降自阼階可也若入¶
　廟之初則與質眀執笲入門等耳故從西而不從東¶
<pb:KR1d0037_WYG_047-33b>¶
<pb:KR1d0037_WYG_047-34a>¶
　　　　　　　　　　　　　　　　　　　　　¶
<pb:KR1d0037_WYG_047-34b>¶
¶
右壻見妻之父母圖¶
¶
　案注謂壻見于寢而奠贄受贄並承入門言之則授¶
　受在寢門外據士相見禮疏云聘禮賔升堂授玉此¶
　不于堂故云下人君其説甚正乃楊氏圖載此記疏¶
　説謂當如聘禮升堂其説前後互異要當以前説為¶
　正故依士相見禮圖之主人醴以一獻之禮其節當¶
　同舅姑饗婦今僅依記文載之兩圖可互見為義也¶
　(奠酬説見上饗婦)¶
<pb:KR1d0037_WYG_047-35a>¶
　士相見禮¶
　　　　　　　　　　　　　　　　　　　　　¶
<pb:KR1d0037_WYG_047-35b>¶
右士相見受摯圖¶
¶
　案士相見禮皆雜記相見之事儀節繁碎不可作圖¶
　故楊氏所載惟受摯一圖而已今仍之但改主賔南¶
　面為東西面及増主人拜送之節云¶
<pb:KR1d0037_WYG_047-36a>¶
　鄉飲酒禮¶
　　　　　　　　　　　　　　　　　　　　　¶
<pb:KR1d0037_WYG_047-36b>¶
<pb:KR1d0037_WYG_047-37a>¶
¶
右設席陳器之圖¶
¶
　案賔在堂中户牖之閒此注以為牖前楊氏圖置席¶
　户牖閒是已但席在堂之西北隅則仍惑于東房西¶
　室説也易之　楊圖阼階東注云主人贊者西面北¶
　上西階西注云立者東面北上此並本記言之夫主¶
　人贊者固應即位于未事之先若所謂立者則指介¶
　及衆賔言時未迎賔惡得先有立者刪又記言薦脯¶
　出自左房而不言醢今東房有醢者以士冠等禮準¶
　之也又亨于堂東北則亦在夾室東北矣俎由東壁¶
<pb:KR1d0037_WYG_047-37b>¶
　則近爨以便載也故亦列之夾東又經只言磬下奏¶
　陔注以為有鼓據周官金奏九夏則亦當有鐘鄭注¶
　第以鼓言非也今以磬為首在阼階之東由磬而鐘¶
　鑮而鼓鼙皆以次而西從敖氏繼公一肆説也　篚¶
　在尊南圖不逼近于尊者為篚北實爵地也¶
<pb:KR1d0037_WYG_047-38a>¶
¶
右主人迎賔圖¶
¶
　案賔介入門之方經無眀文據玉藻兩君相見入門¶
　皆當棖闑之閒所謂中門也介至士介則由拂闑以¶
　次及于拂棖賔入不中門注謂稍東近闑鄉飲賔卑¶
　于主人當亦稍東近闑介次之衆賔則拂棖也又注¶
　言主人先入門而西面疏云至内霤是西面之節也¶
　又經言衆賔皆入門左北上鄉射賔少進主人與賔¶
　三揖至于階則賔入門而左至當階之處介衆賔即¶
　就東面北上之位以士冠禮鄭注三揖至于階三讓¶
<pb:KR1d0037_WYG_047-38b>¶
　準之則此時賔已北曲止有當碑一揖而已經乃謂¶
　之三揖則賔少進時賔主𤼵步後各三揖非如鄭説¶
　也説詳士冠禮¶
<pb:KR1d0037_WYG_047-39a>¶
¶
右三加圖¶
¶
　案經言篚下注不加詁敖氏以篚南言之蓋篚南肆¶
　則南為下其説是也特從之以見主人不敢由便之¶
　意又注云賔進東行北面辭洗不知賔降西階前若¶
　由此東行則在洗及主人之北當南面辭不當云北¶
　面也今從敖氏賔少南東北面説以正之楊氏圖作¶
　主人南面對亦惑于鄭説耳今改西南面向賔又經¶
　言主人盥洗蓋既盥而將洗也下第言沃洗而不言¶
　盥其義可知矣圖分盥洗為二者以此又經言主人¶
<pb:KR1d0037_WYG_047-39b>¶
　西北面而賔不言面圖作東南面者禮所謂迓受也¶
　又賔祭薦等皆席上行之拜則降席下倣此又牲脀¶
　于俎當以牲之上下為次此俎由肩而&KR0387;而脅其次¶
　也肺與骨體别故另列之廟中尊右故俎上西肺在¶
　北便于取也又記言薦出自左房俎由東壁自西階¶
　升二者獻賔介主人皆然要自此獻賔始特表而出¶
　之¶
<pb:KR1d0037_WYG_047-40a>¶
　　　　　　　　　　　　　　　　　　　　　¶
<pb:KR1d0037_WYG_047-40b>¶
¶
右賔酢主人圖¶
¶
　案經主人降不言位至辭洗賔對之下乃云主人復¶
　阼階東西面則當賔辭降及主人對時賔自適洗主¶
　人自即位阼階東矣故辭洗後云復位且可見辭洗¶
　時蓋違其位也又主人南面洗沃洗者位在洗西故¶
　西北面向主人此賔北面洗則沃洗者當西南面也¶
　經文畧補之又賔酢主人當在席前如獻禮經第言¶
　東南面今載之席前主人西北面亦迓受也又主人¶
<pb:KR1d0037_WYG_047-41a>¶
　降席皆由南此言自席前適阼階上故注謂啐酒席¶
　末因自北方降其説是也從之又主人奠爵序端經¶
　不言面時主人在阼階上當以東面為便然賔在西¶
　階不當背也故從南面¶
<pb:KR1d0037_WYG_047-41b>¶
<pb:KR1d0037_WYG_047-42a>¶
　　　　　　　　　　　　　　　　　　　　　¶
<pb:KR1d0037_WYG_047-42b>¶
右主人酬賔圖¶
¶
　案上主人獻賔主人辭降賔辭洗此經初言主人辭¶
　降賔不辭洗後言主人降洗賔降辭如獻禮據疏云¶
　主人辭賔降又云主人為已洗爵是謂賔亦辭洗也¶
　則辭字蓋兼主賔言是所謂如獻禮也特並載之¶
<pb:KR1d0037_WYG_047-43a>¶
　　　　　　　　　　　　　　　　　　　　　¶
<pb:KR1d0037_WYG_047-43b>¶
右主人獻介圖¶
¶
　案介自入門左至此尚在近門東面位此經只言主¶
　人以介揖讓升而不言其方故敖氏有主人降西面¶
　于門東之説也然則主人當向介而立介少東至堂¶
　塗當階處相向而揖及階乃相讓升也經無文補之¶
　取爵不東面嫌背介也¶
<pb:KR1d0037_WYG_047-44a>¶
　　　　　　　　　　　　　　　　　　　　　¶
<pb:KR1d0037_WYG_047-44b>¶
右介酢主人圖¶
¶
<pb:KR1d0037_WYG_047-45a>¶
¶
右主人獻衆賓圖¶
¶
　案主人西南面三拜衆賓其禮殺也殺則疑于階前¶
　遙禮之矣敖云主人少南近門而拜其説是也從之¶
　又經獻衆賔不言面敖氏以為西南面蓋尊在西階¶
　之東北實爵至西階上則西南面矣受爵北面不迓¶
　受準獻介之例也第云薦衆無俎也衆賔之長以下¶
　不言洗及實爵畧也¶
<pb:KR1d0037_WYG_047-45b>¶
<pb:KR1d0037_WYG_047-46a>¶
　　　　　　　　　　　　　　　　　　　　　¶
<pb:KR1d0037_WYG_047-46b>¶
右一人舉觶為旅酬始圖¶
¶
　案原圖此下有主人迎遵之節據經附載篇末而不¶
　在此今準朱子儀禮經𫝊通解例依經次移後¶
<pb:KR1d0037_WYG_047-47a>¶
¶
右樂賔獻工及笙圖¶
¶
　案獻工及笙皆當實爵經第言獻工文畧也圖取爵¶
　上篚從記説也獻工及笙皆西南面從介及衆賔禮¶
　也¶
<pb:KR1d0037_WYG_047-47b>¶
<pb:KR1d0037_WYG_047-48a>¶
　　　　　　　　　　　　　　　　　　　　　¶
<pb:KR1d0037_WYG_047-48b>¶
右立司正及奠觶圖¶
¶
　案經第言階閒注本鄉射以為中庭者誤今依經載¶
　觶于階閒又經言主人降席又言側降注謂賔介不¶
　從則降階可知故載之階前又經司正初位無文據¶
　記主人之贊者西面北上則在阼階之東其主人降¶
　立司正之節以司正北面受命準之則辭許諾及拜¶
　俱當北面主人則南面也又記言司正既舉觶而薦¶
　諸其位經無文今並補¶
<pb:KR1d0037_WYG_047-49a>¶
¶
右旅酬之圖¶
¶
　案經第言賔北面取觶今補賔降席者惟降故北面¶
　也又賔薦東之觶為主人所酬薦西之觶為舉觶者¶
　所奠薦東之觶不舉此言舉薦西之觶特補觶于薦¶
　東以眀之又經第言賔東南面授主人而不言主人¶
　所向今補主人西北面迓受也又主人西南面酬介¶
　朱子蓋準獻介禮言之今補介北面受觶亦以獻介¶
　禮為準與下酬衆賔皆不迓受也主人拜送于介之¶
　東則本朱子説載之介東南面酬衆賔則敖氏説也¶
<pb:KR1d0037_WYG_047-49b>¶
¶
經言受酬者自介右蓋指受介酬者言也又言衆¶
¶
　受酬者受自左則指衆賔相酬言之原圖載衆受酬¶
　者于介左則混矣今増衆賔相酬四字于右以眀之¶
<pb:KR1d0037_WYG_047-50a>¶
　　　　　　　　　　　　　　　　　　　　　¶
<pb:KR1d0037_WYG_047-50b>¶
右二人舉觶為無算爵始圖¶
¶
　案二人所奠觶賔在薦西介在薦南至所謂其所者¶
　敖氏以為賔奠少南則視薦西之奠為少南蓋在俎¶
　西也若然則介之所奠亦當在俎南故二奠各分列¶
　以眀之¶
<pb:KR1d0037_WYG_047-51a>¶
　　　　　　　　　　　　　　　　　　　　　¶
<pb:KR1d0037_WYG_047-51b>¶
右徹俎安燕圖¶
¶
　案有司徹羞庶羞左之房中之羞右之此注以胾醢¶
　言則庶羞也故列之薦左又經第言無算爵而不詳¶
　其節别于鄉射禮詳之楊圖移鄉射儀節為無算爵¶
　圖于此至鄉射第載經文而圖則闕如似有未協今¶
　圖仍歸附鄉射¶
<pb:KR1d0037_WYG_047-52a>¶
¶
右主人迎遵獻遵圖¶
¶
　案楊氏復曰獻遵一條經文差畧謂公升如賔禮則¶
　自拜至以後其禮當與賔同見前獻賔圖謂大夫如¶
　介禮則不拜洗不嚌肺不告㫖禮殺于賔㕘之獻介¶
　圖及鄉射禮可見其説是也今第依經文載之其改¶
　正楊氏圖者凡九又鄉射遵者入賔及衆賔皆降復¶
　初位注謂門内東面疏謂初入門左之位據迎賔時¶
　賔入門左少進賔立未定主人以賔三揖皆行則賔¶
　安得有初入門位況據上賔獻畢降位在西階之西¶
<pb:KR1d0037_WYG_047-52b>¶
　所謂初位當指此言介衆賔隨賔以次而南亦不當¶
　復門左位也故載之階西又經第言賔介主人等降¶
　而無升及復位之文據鄉射遵者獻畢降立于賔南¶
　則降後俱未升皆虛席也故各加席字以眀之¶
<pb:KR1d0037_WYG_047-53a>¶
¶
右鄉射請射之圖¶
¶
　案射必先飲飲禮立司正以上與鄉飲酒畧同諸禮¶
　節已見于彼經此特存其陳設而行禮則斷自請射¶
　其命納器比耦遷樂並入請射節者從朱子儀禮經¶
　𫝊通解之例也　經文衆弓倚于堂西蓋在堂西堂¶
　廉之下注所謂堂西廉是也　侯用布布幅廣二尺¶
　鄉侯侯中方一丈鵠居正中得三之一蓋方三尺三¶
　寸有竒中上下為躬各長二丈横設之廣二尺左右¶
　各出五尺躬上下為舌上舌長四丈亦横設之廣二¶
<pb:KR1d0037_WYG_047-53b>¶
　尺左右各出躬一丈出者亦謂之个舌上下有繩維¶
　之曰綱各出舌尋下綱去地尺二寸侯兩旁樹木曰¶
　植籠綱以繫于植則有紐紐謂之縜圍寸鄉侯高一¶
　丈九尺二寸侯道五十弓乏參侯道居侯黨之一西¶
　五步今並就侯詳其大槩云　堂西蓋堂之西偏所¶
　謂西堂下也大射有次在東故三耦俟于次次西出¶
　故耦亦西面此無次射位則猶彼經之次堂西之位¶
<pb:KR1d0037_WYG_047-54a>¶
　則猶彼經之次北也堂西當南出故耦亦南面大射¶
　西面北上尚右此南面東上乃尚左者大射之次與¶
　此經射位東西相鄉大射次中北上此經射位亦北¶
　上雖東西異面其北上則一堂西之位在未就射位¶
　之先與射位别則亦率其上射在左之常而已　射¶
　器俱在堂西司射初適堂西時射器猶未納而決遂¶
　弓矢已咸具于是則先時預設不與諸射器俱納可¶
　知下所搢扑當亦與弓矢俱在階西以經無文闕之¶
<pb:KR1d0037_WYG_047-54b>¶
賔大夫及主人之弓矢以東西序言蓋在東西堂¶
¶
　上倚于序也衆弓倚于堂西則西堂下倚堂亷故矢¶
　亦在亷稜之上也　司正位于中庭此為司馬尚未¶
　即司射南之位則猶在中庭也故就中庭載之其命¶
　張侯及倚旌記謂其在階前要之獲者及弟子俱在¶
　西方則亦西階前西面命之也　上言縣于洗東北¶
　鄭注第以磬言敖氏據下賔出奏陔謂鐘鼓鑮俱有¶
　磬在北鼓在南畧如大射之陳其説是也從之其工¶
<pb:KR1d0037_WYG_047-55a>¶
　遷之位則在縣西也¶
<pb:KR1d0037_WYG_047-55b>¶
<pb:KR1d0037_WYG_047-56a>¶
　　　　　　　　　　　　　　　　　　　　　¶
<pb:KR1d0037_WYG_047-56b>¶
¶
右司射誘射之圖¶
¶
　案誘射之先有司射命三耦取弓矢有司授弓矢三¶
　耦就射位司射先立于所設中之西南東面三耦由¶
　司射之西立于其西南司射又東面立于三耦之北¶
　蓋司射本位在三耦之東北至是將誘射故就射位¶
　立于三耦之北及射畢搢扑反位則反于本位不復¶
　向射位兩位蓋自有别也時未設中而曰所設中之¶
　西南楊氏所謂立于將設中處之西南也據下設楅¶
<pb:KR1d0037_WYG_047-57a>¶
　在中庭南當洗又設中南當楅西當西序則三者南¶
　北之節並同司射在中之西南則亦東北當洗也¶
　升射階下三揖堂上三揖卒射揖如升射則前所揖¶
　處皆揖上下亦各三揖也今依經以揖如升射語槩¶
　之¶
<pb:KR1d0037_WYG_047-57b>¶
<pb:KR1d0037_WYG_047-58a>¶
¶
右三耦再射釋獲之圖¶
¶
　案經第言司馬命獲者而未詳其所據記命負侯者¶
　由其位賈疏云司馬自在已位遙命之敖氏以位為¶
　觶南之位則猶是司正位蓋以其尚未即司射南之¶
　位也又謂此與前二命皆未離其位又據記云司馬¶
　階前命張侯遂命倚旌則前二命並在西階前西面¶
　(説見前)此獨言由其位是則敖氏所謂未離其位也據¶
　上司正位中庭北面此獲者在西則當側首西顧遙¶
　命之其面雖異而位則猶在中庭也下升堂命去侯¶
<pb:KR1d0037_WYG_047-58b>¶
　則又不同矣　上射先升三等下射從之中等注以¶
　中等為閒則閒一等如上射升至第三等下射始升¶
　至第一等也曰先曰從則接踵而升不分左右故上¶
　射升堂少左賈疏以為下射升階也蓋自揖進並行¶
　至此則先後升階而不並行故既升之後經又以並¶
　行眀之　司馬之位尚在中庭其適堂西亦由中庭¶
　往也又上納射器不言司馬之弓此乃執弓于堂西¶
<pb:KR1d0037_WYG_047-59a>¶
　則其弓亦在衆弓矢中可知以經無文並闕之¶
<pb:KR1d0037_WYG_047-59b>¶
<pb:KR1d0037_WYG_047-60a>¶
　　　　　　　　　　　　　　　　　　　　　¶
<pb:KR1d0037_WYG_047-60b>¶
右上耦次耦升降相左圖¶
¶
　案卒射堂上亦並行至當階然後下射少右從上射¶
　之後既降階乃復並行反位此經堂上不言並行省¶
　文耳補之　堂上並行下射在左及從降之後上射¶
　乃左南行左在東西行左在南射位東面北上上射¶
　在北便于反位今不北而南者敖氏所謂尚有堂西¶
　釋弓等事而未即反射位故也　降者南行以東為¶
　左升者北行以西為左今交于階前而經謂之相左¶
<pb:KR1d0037_WYG_047-61a>¶
　則升者當在降者之東降者當在升者之西各相為¶
　左也相揖必相鄉則升者西面揖降者東面揖與¶
<pb:KR1d0037_WYG_047-61b>¶
<pb:KR1d0037_WYG_047-62a>¶
¶
右設楅請射作射比耦之圖¶
¶
　案司射先升告卒射于賔乃降自西階司馬方升南¶
　北相值經曰相左則司馬在東司射在西也　先命¶
　取矢後命設楅者蓋楅自堂西一設即是矢則合三¶
　耦及誘射者總二十有八須一一取之不能促致故¶
　必先命之使二事並舉于一時及設楅後又釋弓堂¶
　西襲而反位弟子乃得取矢加楅遂進撫而乗之庶¶
　幾禮成于敏焉其獲者負侯本為弟子取矢而設鄭¶
　注所謂以旌指教之是也若北面負侯侯在其背何¶
<pb:KR1d0037_WYG_047-62b>¶
　能指之以旌意必轉而鄉侯始可指示之又命取矢¶
　不言弟子應諾者可知也以經無文並闕之　弟子¶
　方委矢于楅及不備又必升堂西南面命之者據下¶
　云弟子自西方應諾則委矢後弟子已西返故也¶
<pb:KR1d0037_WYG_047-63a>¶
　　　　　　　　　　　　　　　　　　　　　¶
<pb:KR1d0037_WYG_047-63b>¶
¶
右三耦拾取矢進退相左圖¶
¶
　案升射階下三揖堂上三揖此拾取矢不升故止以¶
　階下三揖準之楅矢南鄉北面及楅取之便矣乃面¶
　别東西節有進退者所謂威儀多也經第言東西面¶
　敖氏謂楅南取之則東面者西進西面者東進當矢¶
　始轉而北面既取又左還反于東西面之位也從之¶
¶
既拾取乗矢左還者三初言左還南面既言左還¶
¶
　北面其説本眀至搢三挾一之後又言左還上射于¶
<pb:KR1d0037_WYG_047-64a>¶
　右注疏以西面言則又由南面轉而西面當射位之¶
　處也此下乃言與進者相左則東西相值于近射位¶
　之地與上階前相左之節又别矣　左還南面揖之¶
　下言少進則似南進矣敖氏謂東西行而相近者據¶
　下言當楅南若南進則何有于當楅乎惟東西行故¶
　少進即當之也皆左還北面下據大射有揖字此亦¶
　宜然補之　此及大射俱言當楅南鄭注以大射楅¶
　南為曏及楅之位以此經楅南為曏當楅之位彼此¶
　互異誰適之從敖氏則以為皆曏及楅之位者蓋進¶
<pb:KR1d0037_WYG_047-64b>¶
　時三揖退亦如之初東西面將左還揖當楅南又揖¶
　惟當楅南為曏及楅之位故得合曏當楅之位之揖¶
　而為三也若以當楅南為曏當楅之位則缺及楅一¶
　揖矣是不可信¶
<pb:KR1d0037_WYG_047-65a>¶
¶
右上耦升去侯及初射之圖¶
¶
　案初射司馬命去侯有適堂西袒執弓出于司射之¶
　南升自西階鉤楹由上射之後西南面立于物閒南¶
　揚弓命去侯然後出于下射之南還其後降自西階¶
　由司射之南適堂西釋弓襲反位諸節獲者有執旌¶
　許諾聲不絶以至于乏坐東面偃旌興而俟諸節此¶
　經俱未之詳又上作射揖升並云如初此并無如初¶
　之文要之皆如初也今第存初射時司馬所經墨道¶
　以眀之餘從其畧　司射去扑搢扑皆在西階之西¶
<pb:KR1d0037_WYG_047-65b>¶
　此不于階西者敖氏所謂先去扑乃進與司馬交于¶
　階前則去扑當于西方而不于階下也今如其説存¶
　之以示禮之變云　司射升請釋獲經不言其所以¶
　初請射于賔準之則西階上北面也不告主人文省¶
　耳　司射初立于所設中之東不即此命設中必轉¶
　而北面乃命之者以釋獲及中並在堂西惟北面乃¶
　得相望命之也又敖氏謂命後仍西面視之者蓋中¶
<pb:KR1d0037_WYG_047-66a>¶
　東面西面視之庶便于指示耳大射禮以弓為畢此¶
　經無文辟君禮也　釋獲者位經無眀文據下經司¶
　射獻釋獲者于位少南注云不當其位辟中蓋位在¶
　中西東面故注以不當位為辟中也¶
<pb:KR1d0037_WYG_047-66b>¶
<pb:KR1d0037_WYG_047-67a>¶
　　　　　　　　　　　　　　　　　　　　　¶
<pb:KR1d0037_WYG_047-67b>¶
右大夫與其耦射圖¶
¶
　案衆射者升降皆由司馬之南惟賔主人第言階而¶
　無司馬之南之文則升降皆近于堂與衆别也據上¶
　賔主卒射降釋弓説決拾襲之後乃言反位升敖繼¶
　公云反位升者反位而後升也位者主人階東賔階¶
　西當序之位反立于此蓋相待而升則從階下升堂¶
　可知大夫尊與賔主等一升一降乃由司馬之南者¶
　蓋就其耦于射位不得不與衆射者同至釋弓堂西¶
<pb:KR1d0037_WYG_047-68a>¶
　其耦已止則大夫自當徑至階下如賔主之禮不必¶
　由司馬之南也原圖極眀從之　大夫弓矢在堂上¶
　倚于序此執搢挾乃在西堂下者敖氏謂亦有司授¶
　之于堂西亦也者謂賔主人有司自東西堂上授之¶
　故知大夫亦然也以經無文故從其畧¶
<pb:KR1d0037_WYG_047-68b>¶
<pb:KR1d0037_WYG_047-69a>¶
　　　　　　　　　　　　　　　　　　　　　¶
<pb:KR1d0037_WYG_047-69b>¶
右再射視算圖¶
¶
　案釋獲者位在中西東面其先數右獲也鄭注謂少¶
　南就右獲其自前適左也注又云少北就左獲則視¶
　算之位有二合本位而三矣故載三釋獲者位以眀¶
　之　記箭籌八十則左右各應四十又經言不貫不¶
　釋其不釋者則委之所謂若有餘算則反委之則所¶
　釋左右算各不足四十之數眀矣原圖右算二十純¶
　左算十純者三則右已足四十算左且六十算加以¶
<pb:KR1d0037_WYG_047-70a>¶
　餘純及奇則為算甚多不特混合所委餘算並數之¶
　且有溢于八十算之外者誤矣況經所謂一純以取¶
　實于左手十純則縮而委之者當併十純總委之若¶
　又分純為十則當云每純異之不應曰每委異之也¶
　今照經文載之¶
<pb:KR1d0037_WYG_047-70b>¶
<pb:KR1d0037_WYG_047-71a>¶
¶
右飲不勝者之圖¶
¶
　案弟子設豐經不言面位據大射禮司宫士奉豐由¶
　西階升北面坐設于西楹西則此亦北面設之也¶
　勝者之弟子既酌奠降經云袒執弓反位據下經司¶
　射命三耦及衆賔始有勝者皆袒決遂執張弓之説¶
　此烏得先袒而執弓況射禮凡射者皆袒決遂無袒¶
　而不決遂且執弓者惟司馬升堂則袒執弓勝者之¶
　弟子又烏得而有此敖氏以三字為衍文是也今圖¶
　依經文而附是説以正之¶
<pb:KR1d0037_WYG_047-71b>¶
<pb:KR1d0037_WYG_047-72a>¶
　　　　　　　　　　　　　　　　　　　　　¶
<pb:KR1d0037_WYG_047-72b>¶
¶
右獻獲者及釋獲者圖¶
¶
　案此經獻者為司馬司射受獻為獲者及釋獲者獲¶
　者位八負侯也右个也左个也侯中也左个之西北¶
　三步也薦右也乏也再負侯也乏南也八者以負侯¶
　始亦以負侯終釋獲者之位五中西本位也少南就¶
　其薦也薦右也司射之西也辟薦少西也五者雖視¶
　獲者為少殺然俱不可不細别之又經司馬西面拜¶
　送爵其獻也敖氏則以為西南面是獻與拜送不同¶
<pb:KR1d0037_WYG_047-73a>¶
　面也經又言司射北面拜送爵其獻也敖氏則以為¶
　西北面是獻與拜亦不同也其獲者負侯北面釋獲¶
　者中西東面則拜受皆如其面至司馬司射兩受爵¶
　經皆不言其方據鄭注謂獲者立飲薦右近司馬于¶
　是司馬北面則亦北面受爵可知釋獲者卒爵在司¶
　射之西北面則亦北面並受也其薦俎之設常法薦¶
　在内俎在外獲者位北面則薦南而俎北釋獲者位¶
　東面則薦西而俎東其内外蓋以受獻者為主也及¶
　左右个及中之設所主又在侯侯亦北面故薦南俎¶
<pb:KR1d0037_WYG_047-73b>¶
　北與獻獲者同既而設于左个西北獲者東面故薦¶
　俎之設亦如之終之設于乏南又薦北而俎東南者¶
　乏南鄉故也又侯兩旁本有植木今欲眀左右个之¶
　儀故闕之¶
<pb:KR1d0037_WYG_047-74a>¶
　　　　　　　　　　　　　　　　　　　　　¶
<pb:KR1d0037_WYG_047-74b>¶
右大夫與其耦拾取矢圖¶
¶
　案取矢以上經固以如三耦説該之矣迨既取矢據¶
　三耦當有南面揖少進當楅之文經第言北面搢三¶
　挾一个揖退而已其為省文可知今姑依經文闕之¶
¶
揖退之後即言耦反位大夫遂適序西序西者堂¶
¶
　西也曰耦反位則大夫不反位可知曰大夫適序西¶
　則耦不適序西又可知不適序西而謂之反位則所¶
　謂位者蓋射位也反射位者必取道于司馬之南上¶
<pb:KR1d0037_WYG_047-75a>¶
　經大夫與其耦射其可證者此大夫獨適序西則揖¶
　退之後耦自南行轉西以反位大夫則自轉而西行¶
　北折至堂西今依經畧之其由堂西升階上大夫與¶
　其耦射圖已詳其説故仍存之至此經凡釋弓矢必¶
　有有司受之今並如經文從其畧云¶
<pb:KR1d0037_WYG_047-75b>¶
<pb:KR1d0037_WYG_047-76a>¶
　　　　　　　　　　　　　　　　　　　　　¶
<pb:KR1d0037_WYG_047-76b>¶
右三射以樂樂賔圖¶
¶
　案上經第言笙立于縣中此在鐘磬之閒者以笙鐘¶
　笙磬節相應也工堂前三笴故位亦近焉此亦有瑟¶
　以經無文闕之　經言司射去扑襲升據此經凡司¶
　射升堂惟去扑而已其袒決遂如故未聞變袒而為¶
　襲也鄭康成疑襲為衍文是也從之　大射司射東¶
　面命樂正樂正應曰諾此經不言諾其諾可知據鄭¶
　注謂樂正猶北面不還蓋上遷樂時樂正立于工南¶
<pb:KR1d0037_WYG_047-77a>¶
　北面至是聞命許諾位猶未變與大射同也　上司¶
　射命射經言西階東此又以階閒言之據上階東命¶
　之蓋與上射相對也故上射以揖答之而下射不揖¶
　若云階閒則合上下射兼命之矣不應惟上射獨揖¶
　也則所謂階閒者蓋階閒少西亦得為階閒耳(説附經詳)¶
　(之)¶
<pb:KR1d0037_WYG_047-77b>¶
<pb:KR1d0037_WYG_047-78a>¶
　　　　　　　　　　　　　　　　　　　　　¶
<pb:KR1d0037_WYG_047-78b>¶
右無算爵圖¶
¶
　案楊氏此圖本在鄉飲酒禮但彼經第言無算爵而¶
　儀節無文楊特移此經經文及注説以入彼經于彼¶
　為贅于此為闕故為改正移附于此　經言無算是¶
　不可以數言也楊以一二三四等字貫之則有算矣¶
　刪之　經言使二人舉觶未詳使之者敖氏謂司正¶
　使之是也司正位中庭今即其位補之又二人所舉¶
　即前奠于賔與大夫薦西之觶舉此二觶以𤼵之後¶
<pb:KR1d0037_WYG_047-79a>¶
　之交錯以辯皆其所舉可知矣乃賔大夫則言取而¶
　不言舉其舉可知也故由賔與大夫以下俱詳載之¶
¶
所舉二爵故用二人則賔大夫之觶各一人舉之¶
¶
　可知矣圖仍云二人者以經無一人之文故也　堂¶
　上坐而行爵經云賔觶以之主人注云實主人之觶¶
　以之次賔實賔長之觶以之次大夫曰實曰以則皆¶
　執觶者為之矣大夫之觶長受雖不言以亦二人以¶
　之可知至旅在下者于西階上卒受者既奠爵于篚¶
　始云執觶者洗酌反奠于賔與大夫則堂下相酬皆¶
<pb:KR1d0037_WYG_047-79b>¶
　自酌也故分别載之　經言賔觶以之主人大夫之¶
　觶長受楊改作大夫之觶以之介不知此經本無介¶
　也今依經易之　原圖三賔長蓋本衆賔長之三人¶
　言之若五大夫未免牽合相配今以三賔該之其五¶
　大夫則刪其四仍依注增一次大夫¶
欽定儀禮義疏卷四十五¶
