# -*- mode: mandoku-view -*-
#+TITLE: 欽定儀禮義疏
#+DATE: 2018-03-31 09:03:05.749997
#+PROPERTY: ID KR1d0037
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 禮器圖三
<pb:KR1d0037_WYG_045-1a>¶
欽定四庫全書¶
欽定儀禮義疏卷四十三(禮器圖三)¶
　　　　　　　　　　　　　　　　　　　　　¶
　案考工記曰鳬氏爲鍾兩欒謂之銑銑間謂之于于¶
<pb:KR1d0037_WYG_045-1b>¶
　上謂之鼓鼓上謂之鉦鉦上謂之舞舞上謂之甬甬¶
　上謂之衡鍾縣謂之旋旋蟲謂之幹鍾帶謂之篆篆¶
　間謂之枚枚謂之景于上之攠謂之隧聶氏崇義曰¶
　律厯志云以律各倍半而為鍾黄鍾管長九寸其為¶
　鍾也髙二尺二寸半厚八分兩欒之間徑一尺四寸¶
　十六分分之十鉦之下帶横徑一尺一寸二分十六¶
　分分之八鼓間方八寸四分十六分分之六舞間方¶
<pb:KR1d0037_WYG_045-2a>¶
　舞之四横徑八寸四分十六分分之六舞廣徑五寸¶
　六分十六分分之四鍾乳謂之枚亦謂之景一物而¶
　三名俠鼓與舞皆在帶篆之間每處有九甬長五寸¶
　六分餘博三寸厚一寸六分餘衡長二寸八分餘博¶
　一寸八分厚與甬同其甬衡共長八寸四分十六分¶
　分之六又梓人職云厚脣弇口出目短耳大胸燿後¶
　大體短脰若是者謂之臝屬恒有力而不能走其聲¶
　大而宏有力而不能走則於任重宜聲大而宏則於¶
　鍾宜若是者以為鍾虡是故擊其所縣而由其虡鳴¶
<pb:KR1d0037_WYG_045-2b>¶
　案制鍾之法以律計倍半而起賈公彦考工記疏曰¶
　黄鍾之律長九寸以律計倍半為鍾倍九寸爲一尺¶
　八寸又取半得四寸半通得二尺二寸五分以為鍾¶
　餘律亦如之此制鍾之則而銑于鼓鉦之屬由此可¶
　得也又鄭明堂位注曰横者簨飾之以鱗屬植者虡¶
　飾之以臝屬¶
<pb:KR1d0037_WYG_045-3a>¶
　　　　　　　　　　　　　　　　　　　　　¶
　案國語伶州鳩曰細鈞有鍾無鎛昭其大也大鈞有¶
<pb:KR1d0037_WYG_045-3b>¶
　鎛無鍾甚大無鎛鳴其細也字書鎛鑮同蓋細必和¶
　之以大大必和之以細則鑮乃小鍾耳韋昭釋國語¶
　杜預釋左傳皆以鑮爲小鍾獨鄭氏康成則以爲如¶
　鍾而大孫炎許慎從之然儀禮大射樂人宿縣其南¶
　鑮字從薄爾雅大鍾謂之鏞不謂之鑮則鑮爲小鍾¶
　之說較勝¶
<pb:KR1d0037_WYG_045-4a>¶
　　　　　　　　　　　　　　　　　　　　　¶
　案聶氏崇義曰舊圖引樂經云黄鍾磬前長三律二¶
<pb:KR1d0037_WYG_045-4b>¶
　尺七寸後長二律一尺八寸此謂特縣大磬配鎛鍾¶
　者也案周禮磬氏云股為二後長二律者也鼓為三¶
　前長三律者也又曰其博為一謂股博一律也下云¶
　三分其股博去一以為鼓博參分其鼓博以其一為¶
　之厚又磬氏爲磬倨句一矩有半鄭云必先度一矩¶
　爲句一矩爲股以求其&KR0076;既而以一矩有半觸其&KR0076;¶
　則磬之倨句也然則黄鍾之磬股長一尺八寸博九¶
<pb:KR1d0037_WYG_045-5a>¶
　寸厚二寸鼓長二尺七寸博六寸厚二寸兩&KR0076;之間¶
　三尺三寸七分半又曰已上則摩其旁已下則摩其¶
　耑(音端)後鄭云太上聲清也太下聲濁也諸侯之大夫¶
　特縣磬天子之大夫兼有鍾及孔子在衞所擊皆謂¶
　編磬非大磬也　又梓人職曰銳喙決吻數目顅脰¶
　小體鶱腹若是者謂之羽屬恒無力而輕則於任輕¶
　宜其聲清揚而逺聞於磬宜若是者以為磬虡故擊¶
　其所縣而由其虡鳴小首而長摶身而鴻若是者謂¶
　之鱗屬以為簨此縣磬之簨虡與鍾有别也案磬有¶
<pb:KR1d0037_WYG_045-5b>¶
　東西之不同在東曰笙磬笙生也言生養之始也在¶
　西曰頌磬頌或作庸庸功也功成可頌也¶
<pb:KR1d0037_WYG_045-6a>¶
　　　　　　　　　　　　　　　　　　　　　¶
　案禮記樂記曰舜作五絃之琴以歌南風琴操云伏¶
<pb:KR1d0037_WYG_045-6b>¶
　羲造廣雅云琴長三尺六寸六分象三百六十六日¶
　廣六寸象六合又風俗通曰七絃法七星聶氏崇義¶
　曰舊圖謂舜作五絃周文王又加二絃曰少宫少商¶
　蔡邕復増二絃故有九絃二絃大次三絃小次四絃¶
　尤小蔡邕本傳無文未知何據桓譚新論云今琴四¶
　尺五寸法四時五行　案琴徽稱琴體爲之自臨岳¶
　至龍齦折半立第七徽又各折半立第四徽十徽又¶
<pb:KR1d0037_WYG_045-7a>¶
　再折半立一徽十三徽又度臨岳至龍齦三分之立¶
　第五徽九徽又六分之立第二徽第十二徽又度臨¶
　岳至龍齦五分之立第三徽六徽八徽十一徽當徽¶
　取汎聲則有聲不當徽則無聲也¶
<pb:KR1d0037_WYG_045-7b>¶
<pb:KR1d0037_WYG_045-8a>¶
　　　　　　　　　　　　　　　　　　　　　¶
　案世本云庖犧氏作五十絃黄帝使素女鼓瑟哀不¶
<pb:KR1d0037_WYG_045-8b>¶
　自勝乃破爲二十五絃具二均聲爾雅云大瑟謂之¶
　灑郭注長八尺一寸廣一尺八寸二十七絃聶氏崇¶
　義曰舊圖云雅瑟長八尺一寸廣一尺八寸二十三¶
　絃其常用者十九絃餘四絃謂之番番贏也頌瑟長¶
　七尺一寸廣一尺八寸二十五絃盡用樂記清廟之¶
　瑟朱絃疏越謂歌清廟之詩所彈之瑟練朱絲爲絃¶
　不練則體勁而聲清練則絲熟而聲濁也越瑟底孔¶
<pb:KR1d0037_WYG_045-9a>¶
　熊氏以爲瑟本兩頭有孔通疏相連使聲遲也以瑟¶
　孔小則聲急大則聲遲也疏越以遲其聲然後不至¶
　於太急練絲以濁其聲然後不失之太清此中和之¶
　道也¶
<pb:KR1d0037_WYG_045-9b>¶
<pb:KR1d0037_WYG_045-10a>¶
　　　　　　　　　　　　　　　　　　　　　¶
　案禮記明堂位下管象樂記曰從以簫管前此虞書¶
<pb:KR1d0037_WYG_045-10b>¶
　曰下管周禮小師掌教管笙師掌吹管大司樂有孤¶
　竹孫竹隂竹之管燕禮大射禮皆下管新宫蓋匏竹¶
　在下故於堂下吹管以播之也鄭司農曰管如箎六¶
　孔說文亦曰管六孔十二月之音鄭氏康成曰管如¶
　笛而小併兩而吹之今大予樂有焉廣雅云管象簫¶
　長尺圍寸八孔無底大併兩吹之則象簫之說信矣¶
　而八孔之說則未確也且管或作琯則古者之管殆¶
<pb:KR1d0037_WYG_045-11a>¶
　有以玉爲之者乎　又案管六孔諸圖俱止五孔殆¶
　併上出之吹孔而爲六與¶
<pb:KR1d0037_WYG_045-11b>¶
<pb:KR1d0037_WYG_045-12a>¶
　　　　　　　　　　　　　　　　　　　　　¶
　案禮記明堂位女媧之笙簧詩小雅曰吹笙鼓簧爾¶
<pb:KR1d0037_WYG_045-12b>¶
　雅云大笙謂之巢小者謂之和郭氏璞注列管匏中¶
　施簧管端大者十九簧小者十三簧舊圖云笙長四¶
　尺諸管參差有如鳥翼至簧爲笙中之舌或者離笙¶
　簧爲二物誤矣¶
<pb:KR1d0037_WYG_045-13a>¶
　　　　　　　　　　　　　　　　　　　　　¶
　案大射禮鼗倚于頌磬西紘周官小師掌教鼓鼗書¶
<pb:KR1d0037_WYG_045-13b>¶
　曰下管鼗鼓鄭氏以爲如鼔而小持其柄摇之旁耳¶
　還自擊是也考儀禮諸侯之燕大射大夫士之鄉射¶
　鄉飲皆有鼗則鼗之為用廣也　又案小鼓有柄為¶
　鞀大鞀為鞞則鞀也鞞也鼗也大小異而制則同矣¶
<pb:KR1d0037_WYG_045-14a>¶
　　　　　　　　　　　　　　　　　　　　　¶
　案大射云建鼔在阼階西南鼔注云建猶樹也以木¶
<pb:KR1d0037_WYG_045-14b>¶
　貫而載之樹之跗也南鼓謂所伐面也賈疏曰明堂¶
　位云殷楹鼔周縣鼔注云楹爲之柱貫中上出縣縣¶
　之於簨虡也今云以木貫而載之用殷法也主於射¶
　畧於樂故用先代鼓此諸侯卿大夫射之所用也¶
<pb:KR1d0037_WYG_045-15a>¶
　　　　　　　　　　　　　　　　　　　　　¶
　案大射禮云建鼔在阼階西應鼙在其東一建鼔在¶
<pb:KR1d0037_WYG_045-15b>¶
　其南朔鼙在其北詩曰應田縣鼓先儒以田為&KR0615;&KR0615;¶
　小鼔應應鼙也今大射有朔鼙應鼙詩又以應配&KR0615;¶
　則朔鼙乃&KR0615;鼓也以其引鼓焉故曰&KR0615;以其始鼓焉¶
　故曰朔是以儀禮有朔無&KR0615;周禮有&KR0615;無朔猶儀禮¶
　之𤣥酒周禮之明水名異而實一也鄭氏以應與&KR0615;¶
　及朔爲三鼔恐不然朔作而應應之朔在西應在東¶
　則凡樂之奏常先西矣又杜氏佑曰小鼓有柄曰鞀¶
<pb:KR1d0037_WYG_045-16a>¶
　大鞀曰鼙但鼙不聞有柄且亦小鼓視鼗未必其大¶
　也¶
<pb:KR1d0037_WYG_045-16b>¶
<pb:KR1d0037_WYG_045-17a>¶
　　　　　　　　　　　　　　　　　　　　　¶
　案造車始於輿廣狹大小因之輿人所以得名也其¶
<pb:KR1d0037_WYG_045-17b>¶
　等威有數其吉凶有殊其男女有别其文武有辨制¶
　詳考工記中¶
<pb:KR1d0037_WYG_045-18a>¶
　　　　　　　　　　　　　　　　　　　　　¶
　案此上車繩也陳氏祥道曰說文云綏有采章故詩¶
<pb:KR1d0037_WYG_045-18b>¶
　曰綏章君綏曰良綏僕曰貳綏散綏又據升車執綏¶
　則有授綏者即有執綏者¶
<pb:KR1d0037_WYG_045-19a>¶
　　　　　　　　　　　　　　　　　　　　　¶
　案覲禮侯載龍旂弧韣司常交龍為旂考工記龍旂¶
<pb:KR1d0037_WYG_045-19b>¶
　九斿蓋交畫升龍降龍一象其升朝一象其下復此¶
　侯所建也上公九斿以象大火侯伯則七斿子男則¶
　五斿上得兼下下不得&KR0427;上也爾雅云素錦綢杠纁¶
　帛縿素陞龍于縿練旒九飾以組維以縷蓋揭旗以¶
　杠綢杠以錦正幅為縿屬縿為旒旒亦曰斾縿以纁¶
　則斿綪矣左傳所謂綪茷也升龍素則降龍青矣曲¶
　禮所謂左青龍也青陽也素隂也陽在上而降隂在¶
<pb:KR1d0037_WYG_045-20a>¶
¶
下而升交泰之道也其斿之長短則諸侯齊軫天子¶
¶
¶
則長如太常云¶
¶
<pb:KR1d0037_WYG_045-20b>¶
<pb:KR1d0037_WYG_045-21a>¶
　　　　　　　　　　　　　　　　　　　　　¶
　案儀禮覲禮有載旜張旜之文周禮司常通帛為旜¶
<pb:KR1d0037_WYG_045-21b>¶
　注通帛謂大赤從周正色無飾斿數未聞以周官典¶
　命推之則或各如其命數也¶
<pb:KR1d0037_WYG_045-22a>¶
　　　　　　　　　　　　　　　　　　　　　¶
　案鄉射記曰君射於境則虎中龍旃注云於境謂與¶
<pb:KR1d0037_WYG_045-22b>¶
　鄰國君射也畫龍旃尚文章也此亦通用絳帛為之¶
<pb:KR1d0037_WYG_045-23a>¶
　　　　　　　　　　　　　　　　　　　　　¶
　案鄉射獲者執旌乏南東面偃旌興而俟射中者則¶
<pb:KR1d0037_WYG_045-23b>¶
　舉旌而唱獲又記云旌各以其物無物則以白羽與¶
　朱羽糅杠長三仭以鴻脰韜上二尋鄭注雜帛為物¶
　大夫士之所建也不命之士無物此旌即翿旌也糅¶
　雜也雜用白羽朱羽為之杠橦也鴻鳥之長脰者聶¶
　氏崇義云國君自有旌而用不命之士旌者以其燕¶
　主歡心故用之也必以翿為旌者尚文徳也賈疏云¶
　舞文舞羽舞也翿旌用羽為之故取尚文徳也¶
<pb:KR1d0037_WYG_045-24a>¶
　　　　　　　　　　　　　　　　　　　　　¶
　案侯制等威不同大小亦異然總而言之有鵠有中¶
<pb:KR1d0037_WYG_045-24b>¶
　有躬有舌(又謂之个)有綱有縜有植居乎中者鵠也而周¶
　乎鵠者中也處乎中之上下者躬也處乎躬之上下¶
　者舌也綱所以持侯而繫於植者也縜所以籠綱維¶
　持侯者也植所以繫侯而竪於地者也侯道取於弓¶
　弓二寸以為侯中以大侯言之侯道九十弓二九為¶
　十有八則侯中丈有八尺也三分侯中而鵠居一則¶
　鵠方廣六尺也躬倍中大侯中一丈八尺上下躬各¶
<pb:KR1d0037_WYG_045-25a>¶
　三丈六尺半當侯中兩旁出侯中各九尺舌上下不¶
　同上舌倍躬廣七丈二尺以半當躬兩旁出躬各一¶
　丈八尺下舌出躬半上舌左右各出九尺合當躬三¶
　丈六尺通廣五丈四尺舌上下各有綱綱以繩為之¶
　韜於舌中上下綱左右各出舌尋上綱廣八丈八尺¶
　下綱以下舌半上舌計之廣七丈持綱之縜各廣寸¶
　其餘七十弓五十弓準此而減其各侯去地尺寸之¶
　數及總髙之數各有差等所謂見鵠於參見鵠於干¶
　也凡侯用布俱横設古者布幅廣二尺二寸約以二¶
<pb:KR1d0037_WYG_045-25b>¶
　寸爲縫故諸幅以二尺計大侯中一丈八尺宜用布¶
　九幅其舌及躬俱髙二尺餘倣此此則諸圗之總式¶
　也大射用皮侯燕射用獸侯鄉射賔射用正侯各著¶
　其說於所圖之後舊圖隨侯著說所圖或旁加兩柱¶
　或上下多數層與經文注疏全不相符且廣狹不等¶
　名稱亦混兹特為總圖依經義注疏及先儒所攷正¶
　者分析標出使古制可核云¶
<pb:KR1d0037_WYG_045-26a>¶
　　　　　　　　　　　　　　　　　　　　　¶
　案此則畿外諸侯將有祭祀之事與羣臣射以擇士¶
<pb:KR1d0037_WYG_045-26b>¶
　所射之大侯也大射禮大侯九十大侯者熊侯也謂¶
　之大者與天子大侯同九十弓也畿内諸侯近尊不¶
　得同於天子三侯但射二侯而已畿外諸侯逺尊故¶
　得申也然三侯之數雖同天子不嫌於逼上者天子¶
　三侯則虎侯熊侯豹侯諸侯不得用虎侯而以熊侯¶
　卿大夫士不得用熊侯豹侯而用糝豻二侯於其皮¶
　别之而等威已辨也侯中丈八尺鵠六尺躬舌準中¶
<pb:KR1d0037_WYG_045-27a>¶
　類推見前說¶
<pb:KR1d0037_WYG_045-27b>¶
<pb:KR1d0037_WYG_045-28a>¶
　　　　　　　　　　　　　　　　　　　　　¶
　案此即畿外諸侯選士時卿大夫所射之糝侯也大¶
<pb:KR1d0037_WYG_045-28b>¶
　射禮云參七十注云參讀曰糝糝雜也雜侯者豹鵠¶
　而麋飾以豹尊於麋明以豹爲鵠以麋為飾耳不純¶
　用豹麋者下天子之卿大夫故也侯道七十弓侯中¶
　丈四尺鵠方四尺六寸大半寸餘並與天子熊侯同¶
<pb:KR1d0037_WYG_045-29a>¶
　　　　　　　　　　　　　　　　　　　　　¶
　案此則畿外諸侯選士時諸侯之士所射之豻侯也¶
<pb:KR1d0037_WYG_045-29b>¶
　大射禮云干五十注云干讀曰豻豻野犬也以豻皮¶
　方制為鵠亦以豻皮飾侯侯道五十弓侯中一丈鵠¶
　方三尺三寸少半寸餘並與天子豹侯同大射三侯¶
　俱以布為之以皮為鵠侯旁以皮飾之¶
<pb:KR1d0037_WYG_045-30a>¶
　　　　　　　　　　　　　　　　　　　　¶
　案此燕射所張之獸侯而鄉射記亦載之者天子諸¶
<pb:KR1d0037_WYG_045-30b>¶
　侯燕射俱用鄉射之禮也周禮梓人曰張獸侯則王¶
　以息燕注云息謂休農息老物與行禮於鄉之意合¶
　取與民同之意也用鄉射之禮者謂張侯道五十步¶
　及三耦一與鄉射同也鄉射記天子熊侯白質疏云¶
　白質謂以蜃灰塗之使白爲地正面畫其熊之頭狀¶
　象其正鵠之處三分侯中而處其一畫雲氣於其側¶
　也弓之下制六尺六尺爲步五十步即五十弓也侯¶
<pb:KR1d0037_WYG_045-31a>¶
　中一丈鵠方三尺三寸少寸半¶
<pb:KR1d0037_WYG_045-31b>¶
<pb:KR1d0037_WYG_045-32a>¶
　　　　　　　　　　　　　　　　　　　　　¶
　案鄉射記諸侯麋侯赤質疏謂以赤塗之使赤爲地¶
<pb:KR1d0037_WYG_045-32b>¶
　正面畫其麋之頭狀亦畫雲氣於其側諸侯燕射時¶
　射此五十弓麋首之侯也¶
<pb:KR1d0037_WYG_045-33a>¶
　　　　　　　　　　　　　　　　　　　　　¶
　案鄉射記大夫布侯畫以虎豹疏言布侯者謂不采¶
<pb:KR1d0037_WYG_045-33b>¶
　其地直於布上正面畫虎豹頭狀亦畫雲氣飾其側¶
　卿大夫燕射時射此五十弓虎豹首之侯也¶
<pb:KR1d0037_WYG_045-34a>¶
　　　　　　　　　　　　　　　　　　　　　¶
　案鄉射記士布侯畫以鹿豕疏亦謂不采其地直於¶
<pb:KR1d0037_WYG_045-34b>¶
　布上正面畫鹿豕頭狀及雲氣飾其側此則士燕射¶
　時射此五十弓鹿豕之布侯也天子燕射設熊侯諸¶
　侯設麋侯卿大夫兼射虎豹士兼射鹿豕者所謂君¶
　畫一臣畫二陽竒隂耦之數也自天子以下各有燕¶
　射之禮各止設一侯則君臣共射一侯也舊圖說謂¶
　王燕射時王自射此五十弓熊首之侯而諸侯卿大¶
　夫士於王燕射時各射其所應射之侯是一射而張¶
<pb:KR1d0037_WYG_045-35a>¶
　數侯矣不知天子及畿外諸侯大射賓射俱張三侯¶
　畿内諸侯大射賓射俱張二侯若燕射則自天子以¶
　至於大夫士特視所主而殊其畫實皆用一侯也¶
<pb:KR1d0037_WYG_045-35b>¶
<pb:KR1d0037_WYG_045-36a>¶
　　　　　　　　　　　　　　　　　　　　　¶
　案賓射用正侯梓人職五采之侯即五正之侯也五¶
<pb:KR1d0037_WYG_045-36b>¶
　正之侯九十弓以五采畫五正先從中畫朱次白次¶
　蒼次黄次黑以次相尅也三分侯中正居一焉正之¶
　外畫五色雲氣飾其側欲畫之時必先用丹采其地¶
　乃於其上畫雲氣也凡正以朱在内為心陳氏舊圖¶
　不知内方即朱乃畫五正為六三正為四殊誤¶
<pb:KR1d0037_WYG_045-37a>¶
　　　　　　　　　　　　　　　　　　　　　¶
　案此二正七十弓之侯亦三分侯中而正居一三正¶
<pb:KR1d0037_WYG_045-37b>¶
　之侯去黄黑以朱青白三色充其尺寸使大如鵠而¶
　仍以三色畫雲氣以飾其側¶
<pb:KR1d0037_WYG_045-38a>¶
　　　　　　　　　　　　　　　　　　　　　¶
　案此二正五十弓之侯亦三分侯中正居一二正之¶
<pb:KR1d0037_WYG_045-38b>¶
　侯又去白青直用朱緑而已還畫朱緑二色雲氣以¶
　飾其側疏云賓射用正侯天子九十步侯内更有七¶
　十步五十步侯畿内諸侯七十步侯内更有五十步¶
　侯畿外諸侯之九十步侯内亦更有七十步五十步¶
　侯聶氏崇義以三正為諸侯朝王所射之侯二正為¶
　卿大夫聘㑹於王所射之侯是就天子賓射言之未¶
　就諸侯推言之也且謂諸侯於已國射三正二正之¶
<pb:KR1d0037_WYG_045-39a>¶
　侯是第就畿内諸侯言之而未知畿外亦得用三侯¶
　也近於尊不得同逺於尊故得申與大射之義同鄉¶
　射僅用二正侯尊卑殊分也¶
<pb:KR1d0037_WYG_045-39b>¶
<pb:KR1d0037_WYG_045-40a>¶
　　　　　　　　　　　　　　　　　　　　　¶
　案決以象骨為之著於右巨指所以鈎&KR0076;而開之者¶
<pb:KR1d0037_WYG_045-40b>¶
　也極以朱韋為之所以韜右三指利放&KR0076;也三指食¶
　指將指無名指放&KR0076;契於此指多則痛小指短不用¶
　極舊圖謂決亦以朱韋爲之似誤聶氏崇義謂決著¶
　於右三指三字乃大字之訛¶
<pb:KR1d0037_WYG_045-41a>¶
　　　　　　　　　　　　　　　　　　　　　¶
　案鄉射注云遂射韝也以韋爲之所以遂&KR0076;也其非¶
<pb:KR1d0037_WYG_045-41b>¶
　射時則謂之拾拾歛也所以蔽膚斂衣也大射注云¶
　遂著左臂裹以遂&KR0076;也¶
<pb:KR1d0037_WYG_045-42a>¶
　　　　　　　　　　　　　　　　　　　　　¶
　案大射禮謂之乏射人職謂之容爾雅云容謂之防¶
<pb:KR1d0037_WYG_045-42b>¶
　容與防皆乏之異名乃唱獲者所蔽以禦矢聶氏崇¶
　義曰乏似今之屏風其制從廣七尺以牛革鞔漆之¶
　凡乏用革大射賔射鄉射燕射等乏皆用革也¶
<pb:KR1d0037_WYG_045-43a>¶
　　　　　　　　　　　　　　　　　　　　　¶
　案周禮司弓矢掌六弓王弓弧弓合九而成規夾弓¶
<pb:KR1d0037_WYG_045-43b>¶
　庾弓合五而成規唐弓大弓合七而成規王弧王之&KR0067;¶
　弓唐大諸侯之弓夾&KR0067;大夫之弓王弧則彫之唐大¶
　則彤之荀卿曰大夫墨弓則夾&KR0067;黑之可知　又案¶
　弓人職弓之長短强弱因乎人故人有上士中士下¶
　士之别則弓有六尺六寸六尺三寸六尺之制材强¶
　則徃體寡材弱則徃體多强弱中則體一¶
<pb:KR1d0037_WYG_045-44a>¶
　　　　　　　　　　　　　　　　　　　　　¶
　案矢有八枉挈殺鍭矰茀恒痺注云枉矢之屬(兼挈矢)¶
<pb:KR1d0037_WYG_045-44b>¶
　五分二在前三在後殺矢之屬(兼鍭矢)三分一在前二¶
　在後茀矢之屬(兼矰矢)七分三在前四在後疏云恒矢¶
　之屬(兼庳矢)八分四在前四在後弓矢相配彊弓用重¶
　矢弱弓用輕矢¶
<pb:KR1d0037_WYG_045-45a>¶
　　　　　　　　　　　　　　　　　　　　　¶
　案鄉射禮司馬命弟子設楅疏云楅猶幅也所以承¶
<pb:KR1d0037_WYG_045-45b>¶
　笴齊矢也以楅爲幅者義取若布帛有邊幅整齊之¶
　意下記云楅長如笴博三寸厚寸有半龍首其中蛇¶
　交韋當楅髤注云兩端爲龍首中央爲蛇身相交髤¶
　赤黒漆舊圖云楅長三尺有足　陳氏祥道曰楅兩¶
　端龍首所以限矢也其中蛇交所以安矢也韋當所¶
　以分矢也¶
<pb:KR1d0037_WYG_045-46a>¶
　　　　　　　　　　　　　　　　　　　　　¶
　案鄉射禮云視算又曰斂算實八算於中記曰箭籌¶
<pb:KR1d0037_WYG_045-46b>¶
　八十長尺有握人四算一偶八算其數無常隨偶多¶
　少籌八十姑據十偶而言也籌尺有握握四指也一¶
　指一寸是尺有四寸也中巳髙尺有二寸聶氏舊圖¶
　謂算長尺二寸是僅與中齊矣似誤¶
<pb:KR1d0037_WYG_045-47a>¶
　　　　　　　　　　　　　　　　　　　　　¶
　案鄉射禮射於榭用鹿中鄉射記曰鹿中髤前足跪¶
<pb:KR1d0037_WYG_045-47b>¶
　鑿其背容八算注云前足跪者象教擾之獸受負也¶
　疏云服不氏教擾猛獸有堪受負有不合受負者若¶
　今駞受負則四足俱屈又投壺禮孔疏云中之形尅¶
　木為之狀如鹿兕而伏鑿背盛算舊圖云士之中長¶
　尺二寸首髙七寸背上四寸穿之容算深尺二寸¶
<pb:KR1d0037_WYG_045-48a>¶
　　　　　　　　　　　　　　　　　　　　　¶
　案鄉射禮大夫射於庠用兕中注云庠之制有堂有¶
<pb:KR1d0037_WYG_045-48b>¶
　室舊圖云兕似牛一角¶
<pb:KR1d0037_WYG_045-49a>¶
　　　　　　　　　　　　　　　　　　　　　¶
　案鄉射記云君國中射則皮樹中注云國中城中也¶
<pb:KR1d0037_WYG_045-49b>¶
　謂燕射也皮樹獸名疏云知城中是燕射者以下有¶
　賔射大射不在國故知是燕射也張鎰云皮樹人面¶
　獸形卿大夫亦有燕射然惟君有射於國中臣不習¶
　武事於君側卿大夫士燕射則必就於郊學與¶
<pb:KR1d0037_WYG_045-50a>¶
　　　　　　　　　　　　　　　　　　　　　¶
　案鄉射記君射於郊則閭中蓋大學在郊諸侯若於¶
<pb:KR1d0037_WYG_045-50b>¶
　大學中大射則用閭中也記注云閭獸名如驢一角¶
　或曰如驢歧蹄¶
<pb:KR1d0037_WYG_045-51a>¶
　　　　　　　　　　　　　　　　　　　　　¶
　案鄉射記君射於境則虎中疏云君與鄰國射則賔¶
<pb:KR1d0037_WYG_045-51b>¶
　射也以其主君有送賔之事因送則射¶
<pb:KR1d0037_WYG_045-52a>¶
　　　　　　　　　　　　　　　　　　　　　¶
　案大射禮注云次若今更衣處即所設之帷幄也故¶
<pb:KR1d0037_WYG_045-52b>¶
　周禮幕人掌帷幕幄帟掌次射則張耦次後鄭以耦¶
　次在洗東又幕人職注云在旁曰帷在上曰幕幕或¶
　在地展陳於上帷幕皆以布爲之四合象宮室曰幄¶
　帟則幕與幄中坐上承塵也幄帟皆以繒爲之賈釋¶
　云帷在下幕在上共為室幄帟又在帷幕内設之也¶
<pb:KR1d0037_WYG_045-53a>¶
　　　　　　　　　　　　　　　　　　　　　¶
　案聶氏崇義曰射物在楹間若丹若墨而午畫之從¶
<pb:KR1d0037_WYG_045-53b>¶
　者長三尺横者曰距隨長尺二寸言距隨者謂先以¶
　左足履射物東頭為距後以右足來合而南面並立¶
　曰隨疏云一從一横曰午如十字即午字之所取象¶
　也¶
<pb:KR1d0037_WYG_045-54a>¶
　　　　　　　　　　　　　　　　　　　　　¶
　案鄉射禮記云楚扑長如笴(三尺)刋本尺又曰射者有¶
<pb:KR1d0037_WYG_045-54b>¶
　過則撻之注云刋其可持處扑刑器司射常佩之書¶
　曰扑作教刑¶
欽定儀禮義疏卷四十三¶
