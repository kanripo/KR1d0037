# -*- mode: mandoku-view -*-
#+TITLE: 欽定儀禮義疏
#+DATE: 2018-03-31 09:03:06.657592
#+PROPERTY: ID KR1d0037
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 禮器圖一
<pb:KR1d0037_WYG_043-1a>¶
欽定四庫全書¶
欽定儀禮義疏卷四十一(禮器圖一)¶
　¶
　案覲禮加方明于壇上方明者木也方四尺設六色¶
<pb:KR1d0037_WYG_043-1b>¶
　東方青南方赤西方白北方黒上玄下黄設六玉上¶
　圭下璧南方璋西方琥北方璜東方圭鄭注六色象¶
　其神六玉以禮之上宜以蒼璧下宜以黄琮而不以¶
　者上下之神非天地之至貴也設玉者刻其木而著¶
　之賈疏大宗伯以蒼璧禮天黄琮禮地今於四方還¶
　依宗伯唯上不用蒼璧下不用黄琮者乃非天地之¶
　貴而日月之神典瑞圭璧以祀日月故用圭璧也聶¶
<pb:KR1d0037_WYG_043-2a>¶
　氏崇義曰必知刻木著之者以其非置於坐以禮神¶
　於上下猶南北刻木安中央為順餘四玉刻木著於¶
　四方亦順故知義然也舊圖云方明者四方神明之¶
　象用槐為之¶
<pb:KR1d0037_WYG_043-2b>¶
<pb:KR1d0037_WYG_043-3a>¶
　¶
　案朝覲之禮行於廟朝㑹同之禮行於國外覲禮云¶
<pb:KR1d0037_WYG_043-3b>¶
　諸侯覲於天子為宮方三百步四門壇十有二尋深¶
　四尺加方明於其上鄭注司儀為壇三成成猶重也¶
　三重者自下差之為三等而上有堂焉堂上方二丈¶
　四尺上等中等下等每面十二尺賈疏將合諸侯為¶
　壇於國外以命事天子春帥諸侯拜日於東郊則為¶
　壇於國東夏禮日於南郊則為壇於國南秋禮山川¶
　丘陵於西郊則為壇於國西冬禮月與四瀆於北郊¶
<pb:KR1d0037_WYG_043-4a>¶
　則為壇於國北既拜禮而還加方明於壇上而祀焉¶
　四方之壇並宜在近郊之内東方八里南方七里西¶
　方九里北方六里天子帥諸侯等拜日於近郊退來¶
　就壇也　案覲禮既畢經不言階而鄭氏云前三階¶
　者以其宮四門而位尚左與明堂位相合故也經不¶
　言侯氏奠玉降拜升拜而鄭氏云公奠玉於上等侯¶
　伯奠玉於中等子男奠玉於下等升成拜皆於奠玉¶
　之處者以其致命受玉與覲於廟相類故也¶
<pb:KR1d0037_WYG_043-4b>¶
<pb:KR1d0037_WYG_043-5a>¶
　¶
　案覲禮天子設斧依於户牖之間鄭注云依如今綈¶
<pb:KR1d0037_WYG_043-5b>¶
　素屏風也有繡斧文所以示威也斧謂之黼賈疏云¶
　爾雅牖户之間謂之扆以屏風為斧又置於依地孔¶
　安國顧命傳云扆屏風畫為斧文置户牖間是也漢¶
　時屏風以綈素為之綈赤也素白也象古者白黑斧¶
　文也　又案扆或作依言其有所依也黼作斧言其¶
　有所斷也凡朝於寢覲於廟射於郊學朝於明堂皆¶
　於户牖之間設之考士虞禮佐食無事出户負依南¶
<pb:KR1d0037_WYG_043-6a>¶
　面蓋諸侯至士皆有依焉其畫與否則未之聞耳¶
<pb:KR1d0037_WYG_043-6b>¶
<pb:KR1d0037_WYG_043-7a>¶
　¶
　案禮記玊藻君入門介拂闑大夫中棖與闑之間士¶
<pb:KR1d0037_WYG_043-7b>¶
　介拂棖闑乃門中央所竪短木是中間兩扉相合處¶
　又有一直木以界之常設而不動者也棖乃門之兩¶
　旁長木所謂楔也棖闑之間是在各扉當中處一邊¶
　棖一邊闑也兩君相見時君入當棖闑之中主君在¶
　闑東賓在闑西主君上擯在君後稍近西而拂闑賓¶
　之上介在賓後稍近東而拂闑大夫之為擯為介者¶
　各當君後而在棖闑二者之中士之為擯為介者則¶
<pb:KR1d0037_WYG_043-8a>¶
　各拂東西之棖也　又案此以兩君相見時言也若¶
　平時出入則禮云士大夫出入君門由闑右蓋君出¶
　入皆由左出以東扉為左而由其中入以西扉為左¶
　而由其中臣出入皆由右出以西扉為右傍闑而行¶
　在西扉之東闑之西所謂出以闑西為右也入以東¶
　扉為右傍闑而行在東扉之西闑之東所謂入以闑¶
　東為右也陳氏云自外向内則以入為左右而右常¶
　在東自内向外則以出為左右而右常在西¶
<pb:KR1d0037_WYG_043-8b>¶
<pb:KR1d0037_WYG_043-9a>¶
　¶
　案凡冕上玄下纁前後有旒低前一寸二分取其俛¶
<pb:KR1d0037_WYG_043-9b>¶
　而謂之冕冕同而服異曰衮冕曰鷩冕曰毳冕曰絺¶
　冕曰玄冕皆因服之異而名之然冕之制雖同而旒¶
　玉有多少等降亦不同焉如衮冕十二旒天子每旒¶
　十二玉諸侯每旒九玉之類是也冕制廣八寸長尺¶
　六寸以三十升布為之上玄為延下朱為裏約之以¶
　武設之以紐貫之以笄固之以紘旒玉采就每玊相¶
　去一寸使不相併此冕之大略也¶
<pb:KR1d0037_WYG_043-10a>¶
　¶
　案覲禮天子衮冕負斧依鄭注衮衣者裨之上也天¶
<pb:KR1d0037_WYG_043-10b>¶
　子六服大裘為上其餘為裨以此例推之上公衮冕¶
　為上其餘為裨侯伯鷩冕為上其餘為裨衮衣繢之¶
　繡之為十二章其龍天子有升龍有降龍衣此衣而¶
　冠冕南鄉而立以俟諸侯十二章者一曰日二曰月¶
　三曰星四曰龍五曰山六曰華䖝六者繪之於衣七¶
　曰宗彛八曰藻九曰火十曰粉米十一曰黼十二曰¶
　黻六者繡之於裳也　又案周禮司服云公之服自¶
<pb:KR1d0037_WYG_043-11a>¶
　衮冕而下則衮冕者公與天子同之然公衮有降龍¶
　無升龍天子衮用升龍天子十二章公九章此其所¶
　以别也凡方伯及王之子弟出封皆得服之朝王助¶
　祭焉至天子及公侯以下五冕之數同而旒玉之數¶
　不同如天子之衮冕每旒十二玉用玉二百八十八¶
　而上公衮冕每旒九玉則前後共用玉一百六十二¶
　也古人之别嫌明微如此或又謂周登日月星於旂¶
　而服止九章抑知周制尚文豈於大祭祀之服而文¶
　有未備者况上公與天子章數無别又非周制服物¶
<pb:KR1d0037_WYG_043-11b>¶
　等殺之義乎¶
<pb:KR1d0037_WYG_043-12a>¶
　¶
　案覲禮侯氏裨冕鄭注禆冕者衣禆衣而冠冕也禆¶
<pb:KR1d0037_WYG_043-12b>¶
　之為言埤也天子六服大裘為上其餘為禆以事尊¶
　卑服之而諸侯亦服焉上公衮無升龍侯伯鷩子男¶
　毳孤絺卿大夫玄此皆司服所掌也其制則公之衮¶
　九旒九玉侯伯之鷩七旒七玉子男之毳五旒五玉¶
　孤之絺四旒四玉卿大夫之玄三旒三玉也盖與天¶
　子衮以下之五冕名雖同而旒玉之數則異也¶
<pb:KR1d0037_WYG_043-13a>¶
　案儀禮士冠禮緇布冠缺項青組纓屬于缺緇纚廣¶
　終幅長六尺記曰始冠緇布之冠也冠畢即不復著¶
　所謂冠而敝之也惟庶人則終著之詩云臺笠緇撮¶
　是也鄭氏康成曰缺讀如有頍者弁之頍緇布冠無¶
　筓者著頍圍髪際結項中隅為四綴以固冠項中有¶
　&KR1362;亦由固頍為之屬猶著也無筓者纓而結其絛也¶
　案後經文云右手執項則此項乃冠之項因項而得¶
　名也云缺項者蓋以此結補項間之缺耳鄭乃改缺¶
　為頍夫頍乃著弁之貌豈得為首服之名乎是説也¶
<pb:KR1d0037_WYG_043-13b>¶
　姑存備考至緇布冠之狀聶氏崇義陳氏祥道與舊¶
　圖俱有異同學禮者言人人殊各意為圖今皆不敢¶
　妄採惟取聶氏本内所載舊圖圖之云¶
<pb:KR1d0037_WYG_043-14a>¶
　¶
　案士冠禮有玄冠鄭氏注云玄冠委貌也周官司服¶
<pb:KR1d0037_WYG_043-14b>¶
　有冠弁服注又云委貌也聶氏崇義述舊圖謂夏曰¶
　母追殷曰章甫周曰委貌後代轉以巧意改新而易¶
　其名耳然則委貌也章甫也母追也冠弁也並用緇¶
　布為之故皆可以玄冠名之其制有梁有武有纓有¶
　緌有純有縮縫有横縫有襞積或五或七大抵吉冠¶
　左辟喪冠右辟吉冠内畢喪冠外畢吉冠圜喪冠厭¶
　吉冠玄喪冠素吉冠不條屬喪冠條屬吉冠緌喪冠¶
<pb:KR1d0037_WYG_043-15a>¶
　不緌吉冠縁喪冠不縁居冠屬武非居冠不屬武此¶
　其大略也諸冠制舊圖棼如今惟採其近是者存之¶
　於左以備考¶
<pb:KR1d0037_WYG_043-15b>¶
<pb:KR1d0037_WYG_043-16a>¶
　¶
　案士冠禮次加以皮弁三加以爵弁皮弁服素積緇¶
<pb:KR1d0037_WYG_043-16b>¶
　帶素韠爵弁服纁裳純衣緇帶韎鞈盖以白鹿皮為¶
　冠以素為裳而辟蹙其要中者皮弁也為冕之次其¶
　色赤而微黒如爵頭然者爵弁也聘禮君使卿韋弁¶
　歸饔餼五牢韋弁兵服也或曰周禮有韋弁無爵弁¶
　書與戴記有爵弁無韋弁劉熙釋名亦云以爵韋為¶
　之曰韋弁則爵弁疑即韋弁也但三王共皮弁素積¶
　自天子至士皆用之爵弁為士之祭服而天子諸侯¶
<pb:KR1d0037_WYG_043-17a>¶
　大夫亦皆服之韋弁則為軍容之盛以韎韋為之其¶
　用有不同矣又鄭氏謂爵弁之制如冕但無繅旒為¶
　異陳氏祥道以為古文弁象形則其制上鋭若合手¶
　然非如冕也陳氏之説信也¶
<pb:KR1d0037_WYG_043-17b>¶
<pb:KR1d0037_WYG_043-18a>¶
　¶
　案士冠禮云玄端玄裳黄裳雜裳緇帶爵韠注云此¶
<pb:KR1d0037_WYG_043-18b>¶
　暮夕於朝之服賈疏云謂嚮暮之時夕君之服也玄¶
　端即朝服不曰朝服而曰玄端者就色而取其正也¶
　上云主人玄冠朝服下惟云玄端不言玄冠者冠者¶
　三加冠始緇布次皮弁次爵弁不言玄冠故不言也¶
　諸侯之士有三等之裳上士玄裳中士黄裳下士雜¶
　裳前玄後黄玄天色黄地色用玄黄者以前陽後隂¶
　也張鎰圖云天子齊玄衣玄冠玄裳諸侯朱裳卿大¶
<pb:KR1d0037_WYG_043-19a>¶
　夫素裳大夫以上朝夕服之唯士夕服之夕者若今¶
　晡上視事耳　又案玄端乃朝服之衣易其裳者正¶
　服方領殊衣裳裳十二幅玄端素端色殊而制一也¶
<pb:KR1d0037_WYG_043-19b>¶
<pb:KR1d0037_WYG_043-20a>¶
　¶
　案士冠禮云將冠者采衣紒注云采衣未冠者所服¶
<pb:KR1d0037_WYG_043-20b>¶
　玉藻曰童子之節也緇布衣錦縁錦紳并紐錦束髪¶
　皆朱錦也紒結髪也賈疏云將冠者即童子二十者¶
　也童子既不帛襦袴不裘裳故以錦為緇布衣縁飾¶
　又以錦為紳及紐故云錦紳幷紐也紐長與紳齊又¶
　以錦為之束髮總此釋紒謂結髪也詩云總角之丱¶
　是也皆用朱錦者以童子尚華示將成人有文德故¶
　皆用錦且示父母存冠衣不純素之義也居士錦帶¶
<pb:KR1d0037_WYG_043-21a>¶
　童子縞帶此云錦紳則帶縞而紳錦也¶
<pb:KR1d0037_WYG_043-21b>¶
<pb:KR1d0037_WYG_043-22a>¶
　¶
　案此師姆母所著之衣也士昏禮云姆纚笄在其右¶
<pb:KR1d0037_WYG_043-22b>¶
　注云纚韜髪纚也纚廣終幅長六尺宵讀為素衣朱¶
　綃之綃魯詩以綃為綺屬姆亦玄衣(即褖衣也)以綃為領¶
　因以為名且相别耳士昏禮又云女次純衣纁袇立¶
　于房中南面注純衣絲衣也此衣亦玄色袇縁也以¶
　纁縁其絲衣象陰氣上任於陽也　又特牲禮主婦¶
　纚筓宵衣宵衣以綃為之即褖衣也褖衣黑色少牢¶
　禮主婦髲鬄衣侈袂亦即此衣大夫妻與士妻助祭¶
<pb:KR1d0037_WYG_043-23a>¶
　皆服之但大夫妻首服用次不纚笄且侈其袂耳¶
<pb:KR1d0037_WYG_043-23b>¶
<pb:KR1d0037_WYG_043-24a>¶
　¶
　案巾以拭物朱子小學圖女人中蒼艾色亦曰紛帨¶
<pb:KR1d0037_WYG_043-24b>¶
　陳氏祥道曰以巾言之謂之紛與帉同義以拭物言¶
　之謂之帨與捝同義男女皆佩之櫛梳也以理髪玉¶
　藻櫛用樿櫛髪晞用象櫛樿白理木澀木也象櫛則¶
　滑矣詩其比如櫛則密可知¶
<pb:KR1d0037_WYG_043-25a>¶
　案士冠禮云緇纚廣終幅長六尺注云纚一幅長六¶
　尺足以韜髪而結之又云緇組紘纁邊此謂皮弁爵¶
　弁皆有笄故設此紘也先以組一頭於左笄上繫定¶
　乃繞頤下右相向上屬於笄屈繫之纁邊者以緇為¶
　中以纁為邊側而織之也笄今之簪也長尺二寸士¶
　以骨大夫以象　又案古者冠必有笄獨緇布冠無¶
　笄以經文皮弁笄爵弁笄不言緇布冠笄緇布冠有¶
　缺項青組纓屬於缺是以不用笄也¶
<pb:KR1d0037_WYG_043-25b>¶
<pb:KR1d0037_WYG_043-26a>¶
　¶
　案古聖人取諸乾坤垂衣裳以治天下則裳已與衣¶
<pb:KR1d0037_WYG_043-26b>¶
　並作至周而裳制大備書顧命有黼裳蟻裳彤裳士¶
　冠禮爵弁服纁裳皮弁服玄裳黄裳雜裳士喪禮凡¶
　衰外削幅裳内削幅幅三袧注袧者謂辟兩側空中¶
　央也裳前三幅後四幅深衣裳前後十有二幅乃用¶
　布六幅斜裁之寛者居下狹者居上也士喪記明衣¶
　有前後裳不辟長及觳論語曰非帷裳必殺之殺者¶
　有殺縫而無辟積也夫非帷裳斯無辟積則朝服祭¶
<pb:KR1d0037_WYG_043-27a>¶
　服之有辟積可知矣衰之裳三袧則吉裳不特三袧¶
　可知矣明衣裳之長及觳則凡裳不止及觳可知矣¶
　深衣裳十二幅則凡裳之幅皆前三後四可知矣鄭¶
　氏康成謂深衣連衣裳又婦人服衣裳同色夫深衣¶
　之衣裳連則凡裳之不與衣連可知矣婦人之衣裳¶
　同色則男子之裳與衣殊色可知矣玉藻曰衣正色¶
　裳間色夫衣裳之正間異色此古人貴上體賤下體¶
　之意也夫¶
<pb:KR1d0037_WYG_043-27b>¶
<pb:KR1d0037_WYG_043-28a>¶
　¶
　案士冠禮主人素韠注素韠白韋韠也長三尺上廣¶
<pb:KR1d0037_WYG_043-28b>¶
　一尺下廣二尺其頸五寸肩革帶博三寸賈疏玉藻¶
　云韠君朱大夫素士爵韋君大夫同用韋但彼是玄¶
　端服之韠此士用素韋為之故注曰韋韠也又士冠¶
　禮有韎韐韎韐緼韍也士緼韍而幽衡合韋為之染¶
　以茅蒐因名焉賈疏韍之制似韠但有飾無飾為異¶
　耳韠韐韍芾名異用同皆所以蔽膝也但韠韐無飾¶
　而韍芾有飾祭服謂之韍其他服謂之韠又明堂位¶
<pb:KR1d0037_WYG_043-29a>¶
　云有虞氏服韍夏后氏山殷火周龍章鄭云後王彌¶
　飾天子備焉諸侯火卿大夫山士韎韋而已是士無¶
　飾則不得單名韍故一名韎韐一名緼韍也至其制¶
　之大同而小異者則玉藻所云天子直公侯前後方¶
　大夫前方後挫角士前後正者為有别嫌明微之意¶
　云爾¶
<pb:KR1d0037_WYG_043-29b>¶
<pb:KR1d0037_WYG_043-30a>¶
　¶
　案士冠禮屨夏用葛冬用皮其色有黑有白有纁其¶
<pb:KR1d0037_WYG_043-30b>¶
　制有繶有絇有純士相見鄉飲酒燕禮俱有取屨脱¶
　屨之文曲禮玉藻少儀俱言脱屨納屨之節盖古人¶
　於屨以不脱者致其敬以脱者盡其歡所謂一舉足¶
　而不敢苟者如此¶
<pb:KR1d0037_WYG_043-31a>¶
　¶
　案禮記玉藻曰古之君子必佩玉右徵角左宫羽又¶
<pb:KR1d0037_WYG_043-31b>¶
　曰凡帶必有佩玉惟喪否佩玉有衝牙天子佩白玉¶
　而玄組綬諸侯佩山玄玉而朱組綬大夫佩水蒼玉¶
　而純組綬世子佩瑜玉而綦組綬士佩瓀玟而緼組¶
　綬大戴禮曰下車以佩玉為度上有雙衡下有雙璜¶
　衝牙玭珠以納其間琚瑀以雜之陳氏祥道謂其上¶
　衡下璜中有琚瑀下有衝牙貫之以組綬納之以蠙¶
　珠而其色有白蒼赤之辨其聲有角徵宫羽之應其¶
<pb:KR1d0037_WYG_043-32a>¶
　象有仁智禮樂忠信道德之備或結或垂所以著屈¶
　伸之理或設或否所以適文質之儀此所以純固之¶
　德不内遷非僻之心無自入也盖衡以平其心璜以¶
　中其德琚欲其有所安牙欲其有所制右徵角所以¶
　象事與民左宫羽所以象君與物趨以采齊行以肆¶
　夏所以比於樂周旋中規折旋中矩所以比於禮則¶
　佩之為物奚適而非道也¶
<pb:KR1d0037_WYG_043-32b>¶
<pb:KR1d0037_WYG_043-33a>¶
　案覲禮侯氏覲天子三享皆束帛加璧周官典瑞曰¶
　瑑圭璋璧琮以覜聘玉人曰瑑圭璋八寸瑑璧琮八¶
　寸以覜聘又曰瑑琮八寸諸侯以享夫人鄭氏康成¶
　曰五等諸侯享天子用璧享后用琮其大各如其瑞¶
　二王之後享用圭璋其於諸侯亦用璧琮耳聘禮曰¶
　凡四器者惟其所寳以聘可也陳氏祥道曰此先王¶
　權於禮者也楚薳啟疆云朝聘有圭享覜有璋盖朝¶
　聘之禮嚴於享特聘之禮重於殷覜故圭璋所用如¶
　此然諸侯之臣聘后夫人以璋二王之後享王以圭¶
<pb:KR1d0037_WYG_043-33b>¶
　則啟疆之言亦舉其大率云爾且圭璋特達璧琮有¶
　幣則圭璋貴於璧琮矣至於禮神各以所象求之璧¶
　琮不又重於圭璋乎¶
<pb:KR1d0037_WYG_043-34a>¶
　案王搢大圭執鎮圭繅藉五采五就公執桓圭侯執¶
　信圭伯執躬圭繅皆三采三就子執穀璧男執蒲璧¶
　繅皆二采再就繅讀曰藻賈釋云藻水草之文故讀¶
　從之言繅有五采文所以薦玉木為中幹用韋衣而¶
　畫之木廣袤各如其玉之大小榖璧蒲璧其繅藉之¶
　形亦如之如天子鎮圭尺二寸廣三寸即此木板亦¶
　長尺二寸廣三寸與玉同然後用韋衣之乃於韋上¶
　畫之餘倣此一采為一帀五采則五帀一帀為一就¶
　就成也是采一色者也　又案聘禮記云絢組尺注¶
<pb:KR1d0037_WYG_043-34b>¶
　云五采成文曰絢不論尊卑皆用五采組長尺以為¶
　繫無事則以束玉使不墜落有事則垂之以為飾¶
<pb:KR1d0037_WYG_043-35a>¶
　¶
　案聘禮束帛加璧注帛今之璧色繒也疏案宗伯以¶
<pb:KR1d0037_WYG_043-35b>¶
　蒼璧禮天下云牲幣各放其器之色幣即幣帛禮天¶
　之璧用蒼色則幣帛之色亦蒼色是此束帛亦與璧¶
　色同也禮記雜記納幣一束束五兩注十箇為束貴¶
　成數兩兩者合其卷是謂五兩疏一束謂十箇也兩¶
　箇合為一卷是束五兩也案四十尺為一匹一匹為¶
　兩謂從兩端卷至中作兩箇卷子五匹則五箇兩卷¶
　是一束也¶
<pb:KR1d0037_WYG_043-36a>¶
　¶
　案覲禮賓朝服釋幣于禰又釋幣于行上介釋幣亦¶
<pb:KR1d0037_WYG_043-36b>¶
　如之覲禮侯氏裨冕釋幣于禰聘禮有司筵几于廟¶
　中祝告釋幣曾子問天子諸侯將出必以幣帛皮圭¶
　告于祖禰又曰凡告必用牲幣反亦如之周禮大祝¶
　大師宜于社造于祖大㑹同造于廟宜于社過大山¶
　川用事焉反行釋奠鄭氏注云凡吿必用牲幣陳氏¶
　祥道曰吿有特用幣者有兼用牲幣者聘禮釋幣于¶
　廟故舉幣而埋之侯氏釋幣于行主故舉幣而藏之也¶
<pb:KR1d0037_WYG_043-37a>¶
　案曲禮曰飾羔鴈者以繢士相見禮於雉左頭奉之¶
　於鴈飾之以布維之以索如執雉盖執禽者必左首¶
　雉必左首而無飾維鴈有飾維而亦左首士昏禮不¶
　用雉而用鴈以贄不用死物且攝盛也壻見外舅贄¶
　用雉有子道也陳氏祥道曰壻之親迎稱賓則贄以¶
　鴈三月然後稱壻故贄以雉¶
欽定儀禮義疏卷四十一¶
<pb:KR1d0037_WYG_043-37b>¶
